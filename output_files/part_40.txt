em> <strong>(Luc. XXIII, 34)</strong>.
<em>Majorem hac dilectionem nemo habet, quam ut animam
suam ponat quis pro amicis suis.</em> In hoc Christi
dilectio supereminet in nos, quia venit ut animam
suam poneret pro inimicis suis; ad hoc tamen ut ex
<nobr><sub></sub></nobr> inimicis faceret amicos. Sed non omnium est martyrium,
tamen omnium beneficium est in fratres. Qui
vero substantiam suam fratri in necessitate posito
non tribuit, quomodo animam suam in persecutione
daturus est pro fratre suo? Virtus vero hujus charitatis
est, in pace sua distribuere pro Christi amore,
ut possit in perturbatione seipsum tradere pro nomine
ejus. <strong>(VERS. 14.)</strong> <em>Vos amici mei estis, si feceritis ea
quae ego praecipio vobis.</em> Magna est dignitas amicum
esse Dei. Sed videndum est quibus gradibus ad hanc
celsitudinem perveniatur. Subjungit: <em>Si feceritis ea
quae ego praecipio vobis.</em> Ac si aperte dicat: Gaudetis
de culmine, pensate quibus laboribus venitur ad culmen.
Magna est misericordia largitoris nostri: servi
non fuimus digni, et amici vocamur. Ideo [<em>Al.,</em> Unde]
<nobr><sub></sub></nobr> subjungit: <strong>(VERS. 15)</strong> <em>Jam non dico vos servos, quia
servus nescit quia faciat dominus ejus.</em> Aliud est servitium
timoris, aliud amoris; quae [duo] genera ipsa
Veritas in hoc eodem Evangelio exprimit, dicens:
<em>Servus non manet in domo in aeternum, filius autem
manet</em> <strong>(Joan. VIII, 35)</strong>. Filius vero servit patri propter
amorem, servus autem propter timorem. De
quo servitio modo Dominus dixit: <em>Jam non dico vos
servos, sed amicos, quia filii, non servi, ideo et
amici.</em> <em>Quia servus nescit quid faciat dominus </em>[ejus]:
Nescit enim voluntatem domini sui, qui per timoris
amaritudinem servit domino suo, et non per charitatis
<nobr><sub></sub></nobr> dulcedinem, quasi patri serviat. <em>Vos autem
dixi amicos, quia omnia quaecunque audivi a Patre
meo, nota feci vobis.</em> Quae sunt omnia quae audivit a
Patre suo, quae nota fieri voluit servis suis, ut eos
perficeret amicos suos, nisi gaudia internae charitatis,
nisi illa festa supernae patriae, quae nostris quotidie
mentibus per aspirationem sui amoris imprimit?
Sed haec cognitio, quae nunc ex parte proficit, in
illa plenitudine scientiae perficietur, de qua Apostolus
ait: <em>Cum autem venerit quod perfectum est, evacuabitur
quod ex parte est</em> <strong>(I Cor. XIII, 10)</strong>. Hoc
enim Dominus discipulis se fecisse dixit, quod eum
facturum esse sciebat.
</p><p>VERS. 16.---<em>Non vos me elegistis, sed ego elegi vos.</em>
Haec est ineffabilis [<em>Al.,</em> affabilis] gratia quae praevenit
<nobr><sub></sub></nobr> nos, ut simus amici ex servis. Ideoque nobis non
subrepat superbia, quasi pro nostris meritis aliquid
acceperimus, dum filii irae fuimus. Nunc autem Filii
Dei per gratiam effecti sumus, sine qua nihil possumus
facere, ut paulo ante ipsa Veritas ait: <em>Sine
me nihil potestis facere.</em> Et posui vos, ut eatis, et fructum
afferatis. «
<br>@ <nobr><sub></sub></nobr> Ex eodem, loc. cit., num. 5. Posui ad gratiam, plantavi ut eatis
volendo, fructus afferatis operando. Eatis enim
volendo dixi, quia velle aliquid facere, jam mente ire
est. Qualem vero fructum afferre debeant, subdendo
manifestat: <em>Et fructus vester maneat, ut quodcunque
petieritis Patrem in nomine meo, det vobis.</em>» Nomen
filii, Jesus est; Jesus autem Salvator vel etiam salutaris
dicitur. Ille ergo in nomine Salvatoris petit, qui
illud petit quod ad veram salutem pertinet; nam si id
<nobr><sub></sub></nobr> quod non expediat petimus, non in nomine Jesu
petimus.
</p><p>{607} 
<br>CAPUT XXXVII.
<em>Eamdem dilectionem instantius commendans, contemnendum
dicit odium mundi.</em> Praedicens quoque qualia
pro ejus nomine sint passuri, et arguendum mundum
a Paraclito de peccato, et de justitia, et de judicio
manifestat.
</p><p>VERS. 17.---<em>Haec mando vobis, ut diligatis invicem.</em>
«
<br>@ <nobr><sub></sub></nobr> Ex. S. Aug., tract. LXXXVII, num. 3. Merito itaque magister bonus dilectionem discipulis
sic saepe commendat, tanquam sola praecipienda
sit, sine qua non possunt prodesse caetera bona, et
quae non potest haberi sine caeteris bonis quibus
homo efficitur bonus. In [<em>Al.,</em> Pro] hac autem dilectione,
patienter debemus pro Domino mundi odia
<nobr><sub></sub></nobr> sustinere. Necesse est enim ut nos oderit, quos cernit
nolle amare quod diligit. Sed non parum nos de
seipso Dominus consolatur, qui cum dixisset: (VERS.
18) <em>Haec mando vobis ut diligatis invicem, adjecit
atque ait:</em> <em>Si mundus vos odit, scitote quia me priorem
vobis odio habuit.</em>» Non est discipulus super
magistrum, adhaereant capiti membra; ut quod caput
patiebatur prius, membra pati non recusent. (VERS.
19.) <em>Si de mundo essetis, mundus quod suum erat diligeret.</em>
Aliter enim mundus intelligitur in sanctis,
aliter in peccatoribus; aliter qui diligunt Deum, atque
aliter qui diligunt hoc saeculum. «Nam mundi hujus
<nobr><sub></sub></nobr> nomine, saepe Ecclesia designatur, sicuti est illud:
<em>Deus erat in Christo, mundum reconcilians sibi</em> (II
Cor. V, 19). Itemque illud: <em>Non enim venit Filius
hominis ut judicet mundum, sed ut salvetur mundus
per ipsum</em> <strong>(Joan. III, 17)</strong>. Totus mundus Ecclesia est,
et totus mundus odit Ecclesiam. Mundus igitur odit
mundum, inimicus reconciliatum, damnatus salvatum,
inquinatus mundatum. Sed iste mundus quem
Deus in Christo reconciliat sibi, et qui per Christum
salvatur, et cui per Christum peccatum omne per
corpus [<em>Aug.,</em> peccatum omne donatur] donatur, de
mundo electus est. Denique cum dixisset, <em>Si de mundo
essetis, mundus quod suum erat, diligeret, continuo
subjecit:</em> <em>Quia vero de mundo non estis, sed ego
elegi vos de mundo, propterea odit vos mundus.</em>»
<nobr><sub></sub></nobr> Erant itaque de mundo, sed per gratiam electi sunt
de mundo, ut non essent in mundo, in quo nati sunt
de peccati radice: sed in quo renati sunt per gratiam,
ut non essent in mundo, sed electi de
mundo. <em>Elegi vos de mundo, dixit, ne quis in suis
glorietur meritis;</em> sed qui gloriatur, in Domino glorietur
<strong>(II Cor. X, 17)</strong>.
</p><p>VERS. 20.---<em>Mementote sermonis mei quem ego
dixi vobis:</em> Non est servus major Domino suo: si me
persecuti sunt, et vos persequentur; si sermonem meum
servaverunt, et vestrum servabunt. Perfectus magister
revocat discipulos ad exemplum quod in se ostendebat,
ut in prioribus legimus. Nunc autem exhortatur
eos quatenus habeant in memoria sermonem
magistri: <em>Non est servus major Domino suo.</em> Hic
<nobr><sub></sub></nobr> servum significat, qui sanctum habet timorem, et
permanet in saeculum saeculi, et in quo est initium
sapientiae, et intellectus bonus omnibus facientibus
eum <strong>(Psal. CX, 10)</strong>: ibi in superioribus illum demonstrat
servum, de quo et dudum ait: <em>Servus non
manet in domo in aeternum.</em> Ille est servus qui pertinet
ad timorem, quem foras mittit charitas, et non
permanet in domo in aeternum. <strong>(VERS. 21.)</strong> <em>Sed haec
omnia facient vobis propter nomen meum, quia nesciunt
eum, qui misit me.</em> «
<br>@ <nobr><sub></sub></nobr> Ex S. Aug., tract. LXXXVIII, num. 2. Quae omnia facient,
nisi quae praedixit, <em>odio habebunt vos scilicet, et persequentur,
sermonemque contemnent vestrum? Adjunxit,</em>
<em>propter nomen meum.</em> Quid est aliud dicere
quam me in vobis odio habebunt, me in vobis persequentur,
et sermonem vestrum, quia meus est, ideo
<nobr><sub></sub></nobr> non servabunt? <em>Sed haec omnia facient propter nomen</em>
meum, non vestrum, sed <em>meum.</em> Tanto igitur miseriores
sunt qui propter hoc nomen ista faciunt,
quanto beatiores qui propter hoc nomen ista patiuntur:
sicut ipse alio loco dicit: <em>Beati, qui persecutionem
patiuntur propter justitiam</em> <strong>(Matth. V, 10)</strong>, hoc est,
propter nomen meum.» Sequitur: <strong>(VERS. 22)</strong> <em>Si non
venissem, et locutus fuissem eis, peccatum non haberent:</em>
nunc autem excusationem non habent de peccato suo.
Judaeos ostendit expressius [quibus missus est], et
quibus promissus est antea per prophetas. «
<br>@ <nobr><sub></sub></nobr> Ex eodem, tract. LXXXIX, num 1. Judaei
ergo persecuti sunt Christum, quod {608} evidentissime
<nobr><sub></sub></nobr> indicat Evangelium; Judaeis [ergo] locutus est
[Christus], non aliis gentibus: in eis ergo voluit
intelligi mundum, qui odit Christum et discipulos
ejus. Quid est ergo, <em>Si non venissem, peccatum non
haberent? Nunquid sine peccato erant Judaei, antequam
Christus ad eos in carne venisset? Quis hoc
vel stultissimus dixerit? Sed magnum quoddam peccatum,
non omne peccatum, quasi sub generali nomine
vult intelligi.</em> Hoc est enim peccatum, quo tenentur
cuncta peccata, quod unusquisque si non habeat,
dimittuntur ei cuncta peccata: hoc est autem
quia non crediderunt in Christum, qui propterea
venit ut credatur in eum. Hoc peccatum, si non venisset,
non utique haberent. Adventus quippe ejus
quantum credentibus salutaris, tantum non credentibus
<nobr><sub></sub></nobr> exitiabilis factus est. <em>Nunc autem excusationem
non habent de peccato suo.</em>» De quo peccato, nisi
quod non crediderunt in Christum Filium Dei, qui
eis ante promissus est, et multis in lege figurationibus
demonstratus; et quasi haec omnia inania essent,
ita contempserunt, et non crediderunt in Christum,
quia venit in plenitudine temporis factus sub
lege, ut eos qui sub lege erant redimeret <strong>(Galat. IV,
4, 5)</strong>. <strong>(VERS. 23.)</strong> <em>Qui me odit, et Patrem meum odit.</em>
Sicut qui diligit Filium, diligit et Patrem, quia una
dilectio est Patris et Filii, sicut una natura; ita et qui
Filium odit, odit et Patrem.
</p><p>VERS. 24.---<em>Si opera non fecissem in eis quae nemo
alius fecit, peccatum non haberent.</em> «
<br>@ <nobr><sub></sub></nobr> Ex. S. Aug., tract. XCI, num. 1, 4. Supra dixerat:
<em>Qui me odit, et Patrem meum odit.</em> Utique enim, qui
<nobr><sub></sub></nobr> odit veritatem, necesse est oderit a quo et veritas
nata est. Nunc dicit: <em>Si opera non fecissem in eis
quae nemo alius fecit, peccatum non haberent;</em> peccatum
illud scilicet magnum, de quo et superius ait:
<em>Si non venissem, et locutus fuissem eis, peccatum non
haberent, hoc est, peccatum, quod in eum loquentem
et operantem non crediderunt.</em>» Quod dixit:
<em>Nemo alius fecit in eis, tanquam si aliqui miracula
sanctorum non fecissent ante in populo Dei:</em> aut
sic ut Elias vel Elisaeus mortuos non suscitarent.
Nemo tamen tanta fecit miracula, vel tanta salutis
insignia humanae fecit, sicut Christus fecit in conspectu
illorum: quae cuncta facile intelligit qui Evangelium
legit. Ideo opus non est illa enumerare, quae
Evangelium narrat, et totus mundus clamat: «Nimirum
<nobr><sub></sub></nobr> illa sunt opera, quae in eorum valetudine tanta
salutis auctor ostendit, quanta illis antea nemo donavit.
Haec enim illi viderunt, et hoc eis exprobrans adjungit,
et dixit: <em>Nunc autem et viderunt, et oderunt
et me, et Patrem meum.</em>» Quo sensu hoc intelligendum
sit, paulo ante exposuimus. <strong>(VERS. 25.)</strong> <em>Sed ut
impleatur sermo, qui in lege eorum scriptus est:</em>
Quia odio habuerunt me gratis <strong>(Psal. XXXIV, 19)</strong>.
«Eorum legem dicit non ab ipsis inventam, sed ipsis
datam. Gratis videlicet odit, qui nullum ex odio concessum
quaerit, vel ad commodum tendit [<em>Aug.,</em> qui
nullum ex odio commodum quaerit, vel incommodum
<nobr><sub></sub></nobr> fugit].» Hi vero de quibus hoc dixit, pro beneficiis
reddiderunt mala; et propter nimiam cordis malitiam
oderunt diligentem eos, et benefacientem illis.
<strong>(VERS. 26.)</strong> <em>Cum autem venerit Paraclitus, quem ego
mittam vobis a Patre, Spiritum veritatis qui a Patre
procedit.</em> «
<br>@ <nobr><sub></sub></nobr> Ex hom. Ven. Bedae Dom <em>Exaudi Ex multis sancti Evangelii locis invenimus,
quia discipuli ante adventum sancti Spiritus
minus capaces erant ad indulgendum </em>[<em>Ms.,</em> intelligendum]
arcana divinae sublimitatis, minus fortes
ad toleranda adversa humanae pravitatis, sed eis
adveniente Spiritu, cum augmento divinae agnitionis,
data est etiam constantia vincendi humanae persecutionis
tentamenta.» Unde eos Spiritus sancti adventu
promisit roborandos esse, vel ad fiduciam praedicationis,
vel ad constantiam passionis: sicut in ipso
<nobr><sub></sub></nobr> principe apostolorum factum esse cognovimus, qui
prius ad unius ancillae vocem Christum timuit confiteri,
quem postea palam et in omnibus caeteris constantius,
sancto Spiritu roboratus, multis Judaeorum
millibus praedicavit; ita ut ad ejus praedicationem
tria millia virorum legamus credidisse et baptizatos
esse; et non post multum temporis etiam quinque
millia credidisse <strong>(Act. II et IV)</strong>. Unde et ipse Christus,
ut audivimus, promisit eis, dicens: <em>Cum autem
venerit Spiritus Paraclitus, quem ego mittam vobis a
Patre Spiritum veritatis.</em> Utrumque dixit, <em>et Spiritum</em>
Paraclitum, hoc est spiritum consolationis, <em>et
Spiritum veritatis, ut et fiduciam habuissent praedicationis
in Spiritu veritatis, et consolationem gratiae
in eodem Spiritu.</em> Quod vero ait: <em>Qui a Patre procedit,</em>
<nobr><sub></sub></nobr> {609} statim subjunxit, <em>quem ego mittam.</em> Significat
enim quod aequaliter idem Spiritus sanctus a
Patre et Filio procedit, et aequaliter a Patre et Filio
mittitur; sed propter distinctionem personarum,
hic dicitur a Patre procedere, et a Filio mitti; et in
eadem distinctione personarum unam esse operationem
ac voluntatem suam cum Patris voluntate denuntiat.
Venit etiam et sua sponte, quia coaequalis
est Patri et Filio, ut cognoscatur unam esse voluntatem
atque operationem sanctae Trinitatis.
</p><p>VERS. 27.---<em>Ille,</em> inquit, <em>testimonium perhibebit
de me, et vos testimonium perhibebitis.</em> «
<br>@ <nobr><sub></sub></nobr> Ex Beda, ibidem. Quia quae
Spiritu intus docente perceperunt, haec abjecto timore
pristino, foris loquendo et aliis ministrando
protulerunt. Ipse namque Spiritus corda eorum et
<nobr><sub></sub></nobr> ad scientiam veritatis illustravit, et ad docenda quae
nossent, culmine veritatis erexit.» <em>Cum autem venerit
Paraclitus, ille testimonium perhibebit de me.</em>
«Tanquam diceret: odio me habuerunt et occiderunt
videntes; sed tale de me Paraclitus testimonium
perhibebit, ut eos faciat in me credere non videntes.
<em>Et</em> vos, inquit, <em>testimonium perhibetis, quia ab
initio mecum estis, perhibebit Spiritus sanctus,</em> perhibebitis
et vos, <em>quia ab initio mecum estis.</em> Potestis
praedicare, quod nostis: quod ut modo non faciatis,
illius [<em>Ms.,</em> quod amodo non facitis, quia illius] Spiritus
plenitudo nondum adest vobis.»
</p><p><nobr><sub></sub></nobr> 
<br>CAPUT XVI, VERS. 1, 2.---<em>Haec locutus sum vobis,
ut non scandalizemini.</em> Absque synagogis facient vos.
«
<br>@ <nobr><sub></sub></nobr> Ex S. Aug., tract. XCII, num. 1, 2. Curavit namque pius magister, futura discipulis
pravorum bella praedicare, quo minus eos venientia
possint turbare. Solent enim levius ferri adversa,
quae praesciuntur,» quam quae subito ex insperato
superveniunt, sicut in saeculari litteratura legitur,
saepe repentini casus perturbationis fortissimos quosque
in bello milites fatigare. <em>Sed venit hora, ut omnis
qui interficit vos, arbitretur obsequium se praestare
Deo.</em> «Arbitrabantur autem obsequium se Deo
praestare Judaei in eo quod ministros Novi Testamenti
odiis insequebantur et morte. Sed sicut illis testimonium
perhibet Apostolus: <em>Aemulationem Dei habent;</em>
sed non secundum scientiam <strong>(Rom. X, 2)</strong>. Arbitrantur
<nobr><sub></sub></nobr> ergo legis aemulatione [<em>Ms.,</em> aemulatores]
obsequium se praestare Deo, dum praeconibus gratiae
neces inferunt; sed frustra legem quae per famulum
data est defendunt, qui gratiam quam ipse Filius offert
accipere renuunt; incassum se Deo Patri placere
aestimant, qui Dei Filium contemnere, imo etiam
persequi ac blasphemare laborant.» Duo dixit illis
esse ventura a Judaeis, id est, ut extra synagogam
eos facerent, et ut eos interficerent. Quae etiam ad
cumulum damnationis illius populi pertinebant, et
ad salutem gentium profutura fuissent, sicut Paulus
in Actibus apostolorum illis Judaeis dixit: <em>Quia indignos
vos verbo Dei fecistis, ecce convertimur ad gentes:</em>
Sic enim praecepit nobis Dominus: Ecce dedi te
in lucem gentium, ut sis salus mea usque ad extremum
<nobr><sub></sub></nobr> terrae <strong>(Actor. XIII, 46)</strong>. Sequitur: <strong>(VERS. 3.)</strong> <em>Et haec
facient, quia non noverunt Patrem neque me.</em> «
<br>@ <nobr><sub></sub></nobr> Ex Beda, loc. cit. Quia
enim Filius in Patre est et Pater est in Filio, et qui
videt Filium videt et Patrem: patet profecto quia
quicunque Filii credulitatem obstinata mente rejiciunt,
nec Patrem nosse probantur.» <strong>(VERS. 4.)</strong> <em>Sed
haec locutus sum vobis, ut cum venerit hora eorum,
reminiscamini quia ego dixi vobis.</em> Magna consolatio
est discipulorum, reminisci ante praedicta esse a magistro
quae passuri essent, et eumdem se scire habere
adjutorem et remuneratorem, pro cujus nomine
talia passuros se esse praedictum est illis.
</p><p>VERS. 5.---<em>Haec ab initio vobis non dixi, quia vobiscum
eram.</em> Quae sunt quae ab initio illis non dixit?
<nobr><sub></sub></nobr> Etiam de Spiritu sancto, quem missurus erat illis a
Patre, et de consolatione et confortatione [<em>Ms.,</em> confirmatione]
ejusdem Spiritus, quo consolandi et roborandi
fuissent, ut omnia mundi adversa vel Judaeorum
scandala et persecutiones, libero animo formidare
non debuissent. <em>Haec ab initio non dixi, quia
vobiscum eram, quia mea praesentia consolabatur
vos;</em> et nunc vadens ad Patrem, necessarium habetis
Spiritum sanctum, qui vos consoletur et confirmet
in omni tribulatione et passione, quam passuri eritis.
<em>Et </em>[Al., <em>At</em>] nunc vado ad eum qui me misit, et
nemo, inquit, <em>ex vobis interrogat me, quo vadis?</em>
<nobr><sub></sub></nobr> «
<br>@ <nobr><sub></sub></nobr> Ex S. Aug., tract. XCIV, num. 3. Significat sic se iturum ad eum qui misit illum,
ut nullus interrogaret quod palam fieri visu corporis
cernerent: nam superius interrogaverant eum quo
{610} esset iturus, dum ad passionem properavit; et
respondit eo se iturum quo ipsi tunc venire non poterant.
Nunc vero ita se promisit iturum, ut nullus, <em>quo
vadis, interroget;</em> nubes enim suscepit eum quando
ascendit ab eis; et euntem in coelum non verbis quaesierunt,
sed oculis viderunt [<em>Aug.,</em> deduxerunt]. (VERS.
6.) <em>Sed</em> quia haec locutus sum vobis, inquit, <em>tristitia
implevit cor vestrum.</em> Videbat utique quid illa sua
verba in eorum cordibus agerent. spiritalem quippe
nondum habentes interius consolationem, quam per
Spiritum sanctum fuerant habituri, id quod exterius
in Christo videbant, amittere metuebant.» (VERS.
<nobr><sub></sub></nobr> 7.) <em>Sed ego veritatem dico vobis, expedit vobis ut ego
vadam.</em> «
<br>@ <nobr><sub></sub></nobr> Ex Bedae hom. Dom. <em>Cantate.</em> Expedit ut forma servi vestris subtrahatur
aspectibus, quatenus amor divinitatis aptius
vestris infigatur mentibus. Expedit ut notam vobis
formam coelo inferam, quatenus per hoc majore desiderio
illuc suspiretis. <em>Si autem non abiero, Paraclitus
non veniet ad vos:</em> si autem abiero, mittam eum
ad vos. Non quia non poterat ipse in terra positus
dare Spiritum discipulis, haec loquitur; cum aperte
legatur, quia post resurrectionem apparens eis, insufflavit
et dixit eis: <em>Accipite Spiritum sanctum</em>
 <strong>(Joan. XX, 22)</strong>: sed quia ipso in terra posito, et
corporaliter conversante cum eis, non valebant ad
illum erigere mentem, ad sitienda munera gratiae
coelestis. Ascendente autem illo ad coelos, et illi pariter
<nobr><sub></sub></nobr> omne desiderium suum illo transferebant. Ideo
capaces Spiritus sancti jam facti erant, non ultra de
morte ejus contristati, sed de promissionis ejus
[<em>Ms.,</em> Spiritus sanctus] munere [erant] laetati. Patet
autem, nec laboriosa expositione indiget, cur eumdem
Spiritum Paraclitum, id est, consolatorem
cognominaverit: quia nimirum corda discipulorum,
quae recessus ipsius moesta reddidisset, hujus consolaretur
et recrearet adventus.» Non quod antea
Spiritus sanctus non esset in cordibus discipulorum,
vel etiam in antiquorum sanctorum, sed manifesta
plenitudine ante sic non fuit datus, quomodo post
ascensionem die decima in centum viginti nomina
transmissus legitur. Sed in nullo opere cujuslibet
<nobr><sub></sub></nobr> personae, Patris, vel Filii, vel sancti Spiritus totius
sanctae Trinitatis operatio defuit; sed oportebat ita
insinuari Trinitatem, ut, quamvis nulla esset diversitas
substantiae, singillatim tamen commendaretur
distinctio personarum.
</p><p>VERS. 8.---<em>Cum autem venerit ille, arguet mundum.</em>
Quid est, quod dixit, <em>cum venerit ille, arguet
mundum? «</em>
<br>@ <nobr><sub></sub></nobr> Ex S. Aug., tract. XCV, num. 1. Nunquidnam Christus, dum esset in
mundo, non arguit mundum de his omnibus quae sequuntur?
Sed Christus solam Judaeorum gentem
arguit; Spiritus vero sanctus, in discipulis ejus toto
orbe diffusis, non unam gentem intelligitur arguisse,
<nobr><sub></sub></nobr> sed mundum. In quo arguit? In eo quia per Spiritum
sanctum charitas diffusa est in cordibus eorum
<strong>(Rom. V, 5)</strong>, quae foras mittit timorem, ut non metuerent
mundum, id est, amatores mundi arguere.
<em>De peccato, et de justitia, et de judicio.</em> Quam sententiam
ipse Christus exposuit dicens: <strong>(VERS. 9.)</strong> <em>De
peccato quidem, quia non credunt in me.</em>» «
<br>@ <nobr><sub></sub></nobr> Ex Bedae hom. citata. Peccatum
incredulitatis quasi speciale posuit, quia sicut
fides origo virtutum, ita solidamentum est vitiorum
in incredulitate persistere, Domino terribiliter attestante,
qui ait: <em>Qui autem non credit, jam judicatus
est</em> <strong>(Joan. III, 18)</strong>, quia non credit in nomine unigeniti
Filii Dei:» judicatus dixit, id est, damnatus.
<strong>(VERS. 10.)</strong> <em>De justitia vero, quia ad Patrem vado, et
jam non videbitis me.</em> «Justitia discipulorum Christi
<nobr><sub></sub></nobr> erat [<em>Beda, Christi confessio erat</em>] quod Dominum
quem verum hominem cernebant, verum quoque Dei
Filium esse crediderunt; et quem sibi corporaliter
ablatum noverant, certo semper amore colebant.
Justitia caeterorum fidelium, id est, eorum qui Dominum
in carne non viderunt, haec est: quod eum,
quem corporali intuitu nunquam viderunt, Deum et
hominem verum corde credunt ac diligunt. De qua
profecto justitia fidei arguuntur infideles, cur ipsi
videlicet, cum similiter verbum vitae audirent, noluerunt
ei credere ad justitiam. Neque enim nequitia
malorum ex sua solum pravitate [<em>Beda, tortitudine</em>],
verumetiam ex comparatione rectorum, quam
sit damnanda, denuntiat. Arguit ergo mundum, id
est, infideles, Spiritus sanctus de peccato, quia non
<nobr><sub></sub></nobr> crediderunt in Christum; arguit de justitia credentium,
quia exemplum eorum sequi noluerunt, qui
hunc ad Patrem ascendisse, neque ultra corporaliter
in terris conversaturum esse, sciebant; {611} nec
tamen ab ejus dilectione poterant ulla ratione separari;
hoc est enim quod ait: <em>Quia ad Patrem vado,
et jam non videbitis me.</em> Non videbitis me, postquam
ascendero, qualem nunc videre soletis, carne mortali
et comprehensibili [<em>Beda, corruptibili</em>] circumdatum:
sed in majestate ad judicium venientem, et
peracto judicio, in majore gloria cum sanctis apparentem.
Sequitur: <strong>(VERS. 11.)</strong> <em>De judicio autem,
quia princeps hujus mundi judicatus est.</em> Principem
mundi diabolum dicit, quia primatum in cordibus
infidelium tenuit, quos hic mundi nomine voluit intelligi;
<nobr><sub></sub></nobr> qui ordine perverso, mundum potius quam
mundi creatorem diligunt; qui judicatus est a Domino,
qui ait: <em>Videbam Satanam sicut fulgur cadentem
de coelo</em> <strong>(Luc. X, 18)</strong>. Judicatus est ab eo, cum
et ipse daemonia ejiceret, et discipulis daret potestatem
calcandi supra omnem virtutem inimici. Arguitur
itaque mundus de judicio, quo diabolus est judicatus,
quando homines, ne Dei voluntati resistere
praesumant, exemplo damnati propter superbiam
terrentur archangeli.» «
<br>@ <nobr><sub></sub></nobr> Ex S. Aug., tract. XCV, num. 4. Credant itaque homines
in Christum, ne arguantur de peccato infidelitatis
<nobr><sub></sub></nobr> suae, quo peccata omnia tenentur [<em>Ms.,</em> quo peccato
omnia detinentur]; transeant in numerum fidelium,
ne arguantur de justitia eorum, quos justificatos non
imitantur; caveant futurum judicium, ne cum mundi
principe judicentur, quem judicatum imitantur; etenim
ne sibi existimet parci superbia dura mortalium,
de superborum supplicio terrenda est angelorum.»
Sequitur:
</p><p>VERS. 12, 13.---<em>Adhuc multa habeo vobis dicere,
sed non potestis portare modo.</em> Cum autem venerit
Spiritus veritatis, docebit vos omnem veritatem.
«
<br>@ <nobr><sub></sub></nobr> Ex Bedae hom. citata. Certum est autem quod veniente desuper Spiritu,
apostoli majorem multo scientiam veritatis
quam carnales eatenus potuere, consecuti sunt, majore
desiderio certandi pro veritate succensi sunt.
<nobr><sub></sub></nobr> Non tamen putandum est in hac vita quempiam omnem
veritatem posse comprehendere. Unde et ipse
beatus Paulus apostolus, qui ad tertium coelum raptus
est, et ibi audivit arcana verba, quae non licet
homini loqui <strong>(II Cor. XII, 4)</strong>, ait: <em>Ex parte, inquit,</em>
<em>cognoscimus, et ex parte prophetamus;</em> cum autem
venerit, quod perfectum est, evacuabitur, quod ex parte
est <strong>(I Cor. XIII, 9)</strong>. Intelligendum est ergo, quod ait
de Spiritu, <em>docebit vos omnem veritatem, quasi diceret:</em>
Diffundet in vestris cordibus charitatem, quae
vos omnem veritatem faciet amare: cujus magisterio
intus edocti, proficiatis de virtute in virtutem,
dignique efficiamini pervenire ad vitam, in qua vobis
aeterna claritas summae veritatis et verae sublimitatis,
id est, contemplatio vestri conditoris appareat.»
<nobr><sub></sub></nobr> Sequitur: <em>Non enim loquetur a semetipso, sed
quaecunque audiet, loquetur.</em> Non enim loquitur Spiritus
a semetipso, fortassis quia non est a semetipso,
sed a Patre. Nam Filius natus est a Patre, et Spiritus
sanctus procedit a Patre: non enim loquitur a semetipso,
id est, sine Patris et Filii communione [<em>Al.,</em>
commotione]. Non enim divisus est Spiritus sanctus
a Patre et Filio, sed unum opus est Patris et Filii et
Spiritus sancti. «Sed quaecunque audiet, loquetur:
audiet videlicet per unitatem substantiae et proprietatem
scientiae. Non loquitur a semetipso, quia non
est a semetipso. Pater quippe solus de alio non est,
Filius a Patre genitus, et Spiritus sanctus a Patre
procedit. Ab ipso enim audiet Spiritus sanctus a quo
<nobr><sub></sub></nobr> procedit, quia non est a seipso, sed ab illo a quo
procedit. [A quo est illi intelligentia (<em>Beda, essentia</em>),
ab illo utique et scientia]. Ab illo igitur audientia,
quod nihil est aliud quam scientia. Quod vero adjunxit:
<em>Et quae ventura sunt, annuntiabit vobis.</em> Constat
enim nonnullos sanctorum in Spiritu sancto futura
praedixisse;» sed tamen altius sunt haec verba
Domini consideranda, quae omnibus sanctis communia
esse possunt. «Igitur Spiritus adveniens, quae
ventura sunt annuntiat, cum gaudia nobis patriae
coelestis ad memoriam reducit, cum festa illa supernae
civitatis per donum nobis suae aspirationis
innotuit. Ventura nobis annuntiat, cum nos a dilectione
<nobr><sub></sub></nobr> [<em>Ms.</em> et Beda, delectatione] praesentium abstrahens
promissum in coelis regnum nostris cordibus
desideriis [<em>Beda, promissi in coelis regni desideriis</em>]
inflammat.
</p><p>VERS. 14.---<em>Ille me clarificabit, quia de meo accipiet,
et annuntiabit vobis.</em> Spiritus clarificavit Christum,
quia per eum tanta charitas in cordibus discipulorum
accensa est, ut abjecto timore carnali effectum
resurrectionis ejus constanter praedicarent,
{612} qui paulo ante tempore passionis pavidi fugerant.
Unde scriptum est: <em>Et repleti sunt omnes Spiritu
sancto, et loquebantur verbum Dei cum fiducia</em>
 <strong>(Actor. IV, 31)</strong>. Spiritus clarificavit Christum, cum
impleti gratia spiritali doctores sancti, tot et tanta
miracula in nomine Christi fecerunt, quibus orbem
<nobr><sub></sub></nobr> totum ad fidem Christi converterent, tot ac tanta
pro Christi nomine passionum certamina pertulerunt
<br>@ <nobr><sub></sub></nobr> Deficiunt, quae ex Beda suppleantur.» Clarificat, dum charitatem in cordibus nostris
diffundit, et aeternae patriae amorem inspirat.
<em>Quia de meo accipiet, et annuntiabit vobis, id est, de
meo Patre.</em> De Patre accepit Spiritus sanctus, quia
de Patre procedit, de quo et Filius natus est: qui
vero de nullo natus sit, de nullo procedit, Pater est
solus. <strong>(VERS. 15.)</strong> <em>Omnia quaecunque habet Pater,
mea sunt, propterea dixi quia de meo accipiet, et annuntiabit
vobis.</em> De his dixit quae ad ipsam Patris divinitatem
pertinent, in quibus ille est aequalis Patri; in
quibus est et Spiritus sanctus aequalis Patri et Filio,
quia una substantia, una natura, una majestas, una
gloria, una aeternitas [est] Patris, et Filii, et Spiritus
<nobr><sub></sub></nobr> sancti, et est unus Deus omnipotens, invisibilis,
incomprehensibilis omni creaturae, Pater et Filius et
Spiritus sanctus. Sequitur:
</p><p>
</p><h4>CAPUT XXXVIII.</h4>
<em>Modicum se ab eis videndum dicit:</em> et iterum modicum,
et non videndum. De quo quaerentibus discipulis,
similitudinem mulieris post partum prae gaudio
tristitiae non reminiscentis inducit. Et quos a
Patre amari significat, corroborat relicturus dicens:
In mundo pressuram habebitis, sed confidite, ego
vici mundum
<p>VERS. 16-19.---<em>Modicum, et non videbitis me, iterum
modicum, et videbitis me, quia vado ad Patrem.</em>
«
<br>@ <nobr><sub></sub></nobr> Ex Bedae hom. Dom. <em>Jubilate.</em> Notandum autem, quia tota lectionis hujus evangelicae
<nobr><sub></sub></nobr> series illis convenit, qui eam praesentes audierunt
a Domino: prius autem illis [<em>Ms.</em> et Beda,
Pars autem illius] etiam et nobis, qui post passionem
et resurrectionem Dominicam ad fidem venimus,
aptissime congruit. Quod autem ait: <em>Modicum, et
non videbitis me, iterum modicum, et videbitis me,
quia vado ad Patrem, ad illos specialiter pertinet,
qui ejus discipulatui praedicantis in carne adhaerere,
et post tristitiam passionis visa resurrectione et
ascensione ejus laetificari meruerunt.</em>» Modicum
etiam fuit ab illa hora illius noctis qua traditus est,
in horam passionis suae, quod eum discipuli carnaliter
videbant; et iterum modicum fuit quod clausus
<nobr><sub></sub></nobr> in sepulcro, tertia die resurrecturus jacuit, et illorum
aspectibus videri non potuit. Hoc est quod ait:
<em>Modicum, et non videbitis me;</em> quod vero ait: <em>Iterum
modicum, et videbitis me, significat tempus post resurrectionem,
quo cum discipulis conversatus est,
et illis multimoda ostensione apparuit, usque dum
ascendit in coelum illis videntibus, ut in Evangelio
Lucae et Actibus apostolorum legitur:</em> et hoc est
quod ait, <em>quia vado ad Patrem.</em> «Ac si patenter dicat:
Quia post modicum a vestris aspectibus in monumenti
claustra abscondor, et iterum post modicum
destructo mortis imperio vobis intuendus apparebo.
Quia tempus est, ut expleta dispensatione
assumptae mortalitatis, cum resurrectionis triumpho
jam revertar ad Patrem.» Haec vero verba Domini,
<nobr><sub></sub></nobr> ut dixi, illis speciatim qui ejus resurrectionem videre
potuerunt, conveniunt; quae apostoli tunc temporis
non potuerunt intelligere. Et hanc illorum ignorantiam
pius magister intelligens, subsequenter secundum
animi illorum dubitationem respondit, quasi
expositurus, quid esset, quod dixit: <em>Modicum, et
non videbitis me, et iterum modicum, et videbitis me.</em>
</p><p>VERS. 20.---<em>Amen, amen dico vobis, quia plorabitis
et flebitis vos, mundus autem gaudebit, vos autem
contristabimini, sed tristitia vestra vertetur in gaudium.</em>
«Et ipsorum, et totius Ecclesiae statui congruit.
Plorabant quippe et flebant amatores Christi,
cum illum comprehendi, ab hostibus ligari, ad concilium
duci, {613} damnari, crucifigi, mori et sepeliri
<nobr><sub></sub></nobr> viderent. Gaudebant multi [<em>Ms.</em> et Beda mundi] amatores,
quos propter infimas cogitationes mundum vocat
Dominus, cum morte turpissima condemnarent
illum, qui gravis erat eis etiam ad videndum. Contristabantur
discipuli posito in morte Domino; sed
agnita ejus resurrectione, tristitia illorum versa [est]
in gaudium; visa ascensionis potentia, jam majore
gaudio sublevati, laudabant et benedicebat Dominum,
ut Lucas evangelista testatur <strong>(Actor. II)</strong>. Sed
et cunctis fidelibus hic Domini sermo convenit, qui
per lacrymas pressurasque praesentes, ad gaudia
aeterna pervenire contendunt:» <em>Qui seminant in lacrymis,
in gaudio metent, euntes ibant et flebant</em>
 <strong>(Psal. CXXV, 5, 6)</strong>, quatenus in aeterna beatitudine
laboris sui mercedem recipiant. Mundus autem, id
<nobr><sub></sub></nobr> est, mundi amatores gaudebant, qui ad aeterna gaudia
se praeparare per lacrymas et afflictiones despiciunt:
vos autem contristabimini per labores et pressuras;
sed tristitia vestra vertetur in aeternae beatitudinis
laetitiam. Sequitur:
</p><p>VERS. 21.---<em>Mulier cum parit, tristitiam habet,
quia venit hora ejus.</em> «Mulierem dicit sanctam Ecclesiam,
propter fecunditatem bonorum operum; et quia
spiritales Deo filios gignere nunquam desinit. Haec
<em>mulier, cum parit, tristitiam habet, quia venit hora
ejus.</em> Cum autem pepererit puerum, jam non meminit
pressurae propter gaudium, quia natus est homo in
mundum. Quia nimirum sancta Ecclesia quandiu in
<nobr><sub></sub></nobr> mundo spiritalium virtutum profectibus insistit, nunquam
mundi tentationibus exerceri desistit: at cum
devicto laborum certamine ad palmam pervenerit,
jam non meminit pressurae praecedentis, propter gaudium
perceptae retributionis. <em>Non sunt enim condignae
passiones hujus temporis ad superventuram gloriam,
quae revelabitur in nobis</em> <strong>(Rom. VIII, 18)</strong>. <em>Non meminit,</em>
inquit, <em>pressurae propter gaudium, quia natus est
homo in mundum.</em> Sicut enim mulier, nato in hunc
mundum homine, laetatur, ita Ecclesia nato in vitam
futuram fidelium populo, digna exsultatione repletur;
pro qua ejus nativitate multum laborans et gemens
in praesenti, quasi parturiens dolet. Nec novum debet
cuiquam videri, si natus dicitur qui ex hac vita
migraverit: quomodo enim consuete nasci dicitur,
<nobr><sub></sub></nobr> cum quis de utero matris procedens hanc in lucem
ingreditur; ita etiam rectissime potest natus appellari,
qui solutus a vinculis carnis ad lucem sublimatur
aeternam. Unde mos obtinuit ecclesiasticus, ut dies
beatorum martyrum sive confessorum Christi, quibus
de saeculo transierunt, natales vocitemus, eorumque
solemnia non funebria, sed natalia [<em>Beda, natalitia</em>]
dicantur. Sequitur Dominus exponens ipse paradigma,
quod de muliere proposuit: <strong>(VERS. 22)</strong> <em>Et
vos igitur nunc quidem tristitiam habetis;</em> iterum autem
videbo vos, et gaudebit cor vestrum, et gaudium
vestrum nemo tollet a vobis. Quod de ipsis quidem
discipulis facile intelligitur, quia tristitiam habuerunt
passo ac sepulto Domino; sed peracta resurrectionis
gloria, gavisi sunt viso Domino, et gaudium eorum
<nobr><sub></sub></nobr> nemo tollet ab eis.» Licet pressuras ac persecutiones
passi essent in hoc mundo, semper in spe gaudebant
futurae retributionis, pro eo quod digni essent pro
nomine Jesu contumelias pati <strong>(Actor. V, 41)</strong>. <em>Iterum
autem videbo vos, et gaudebit cor vestrum;</em> et gaudium
vestrum nemo tollet a vobis. «Videt itaque electos
post tristitiam Dominus, cum eorum patientiam
damnato impugnatore remunerat.»
<br>@ <nobr><sub></sub></nobr> Hucusque ex homilia Bedae citata. <em>Videbo vos, id
est, cum assumpsero vos ad meipsum, ut ubi ego
sum, et vos sitis,</em> et in illa visione perpetuae gloriae
<em>gaudebit cor vestrum, et gaudium vestrum nermo nemo tollet
a vobis:</em> quia ibi nullus adversarius, nullus persecutor,
nemo qui tristitiam ingerat animis vestris, dum
videtur [<em>Ms.,</em> videbitur] Deus deorum in Sion (Psal.
<nobr><sub></sub></nobr> LXXXIII, 8); <em>et cum apparuerit Christus,</em> tunc et vos
apparebitis, ut Apostolus ait, <em>cum illo in gloria</em> <strong>(Coloss.
III, 4)</strong>. Sequitur: <strong>(VERS. 23)</strong> <em>Et illa die me non
rogabitis quidquam.</em> «
<br>@ <nobr><sub></sub></nobr> Ex S. Aug., tract. CI, num. 4. Hoc enim verbum, quod est
rogare, non solum petere, sed etiam interrogare significat,
sicut et in Graeco habet, unde hoc Evangelium
translatum est.» Significat vero, quod ait Dominus,
illud tempus quo gaudium nostrum nemo tollet
a nobis; ubi jam nihil rogemus, nihil interrogemus:
quia nihil desiderandum remanebit, nihil quaerendum
latebit.
</p><p>VERS. 24.---<em>Usque modo non petistis quidquam in
nomine meo.</em> «
<br>@ <nobr><sub></sub></nobr> Ex eodem, tract. CII, num. 2, 4. Duobus modis intelligi potest; vel quia
<nobr><sub></sub></nobr> non in nomine meo petistis, quod nomen non, sicut
cognoscendum {614} est, cognovistis: vel non petistis
quidquam, quoniam in comparatione rei quam
petere debuistis, pro nihilo habendum est quod petistis,»
quia qui petit, quod ad senpiternam [<em>Ms.,</em> supernam]
salutem et gaudium aeternum non pertinet,
nihil petere videtur ad comparationem illius petitionis,
quam petere debuit. <em>Usque modo non petistis
quidquam in nomine meo.</em> Vel ita intelligendum est:
Non petierunt eatenus in nomine Salvatoris, quia dum
ipsius Salvatoris visibilem praesentiam contemplarentur,
minus ad invisibilia salutis dona mentis intuitum
erexerant. Qui vero contra rationem salutis suae petit,
non petit in nomine Jesu. Hinc et Dominus sequenter
ait: <em>Petite et accipietis,</em> ut gaudium vestrum sit
<nobr><sub></sub></nobr> plenum, significans, quid sit nobis petendum, id est,
ut plenum sit gaudium nostrum: unde ait, <em>et accipietis.</em>
Si illa petimus quae ad plenitudinem laborum pertineant
et gaudiorum, accipiemus. Plenum ergo gaudium,
beatitudinem perpetuae pacis appellat. Ait itaque:
<em>Petite et accipietis, ut gaudium vestrum sit plenum;</em>
ac si patenter dicat: Non fluxa saeculi gaudia,
quae et moerore semper mixta et dolore finienda sunt;
sed illud singulare gaudium a Patre petite, cujus plenitudo
nullo [unquam] cujuslibet inquietudinis attactu
minuatur, aeternitas nullo unquam termino dissolvatur.
Si ergo talia petendo perstiteritis, talia petendo
procul dubio quae petitis accipietis, si mores
menti concordant petentis; parum enim utilitatis affert
bene orando superna quaerere, qui non desistit
<nobr><sub></sub></nobr> perverse vivendo infimis implicari. <strong>(VERS. 25.)</strong> <em>Haec
in proverbiis locutus sum vobis.</em> Venit hora, cum jam
non in proverbiis loquar vobis, sed palam de Patre
annuntiabo vobis. Nam adhuc parvuli fuerant, necdum
intelligere potuerant, quomodo Pater esset in Filio, et
Filius in Patre; et caetera quae ad profunda mysteriorum
divinitatis pertinebant, necdum scire potuerunt.
Ideo in proverbiis, quasi in aenigmate, loqui illis
videbatur Dominus; sed promittit ille horam, in
qua palam illis de Patre loqueretur. Illam nimirum
horam significabat, qua eis, peracta sua passione ac
resurrectione, Spiritus sancti erat gratiam daturus.
Tunc etenim spiritaliter intus instructi, spiritali delectatione
succensi, quo perfectius omnia quae de agnitione
divinitatis mortalibus erant capienda, ceperunt;
<nobr><sub></sub></nobr> eo ardentius sola quae ad ejus visionem promerendam
juvarent, appetere ac desiderare curaverunt.
</p><p>VERS. 26.---<em>Illa die in nomine meo petetis, id est,
quae ad salutem tantummodo animarum vestrarum.</em>
et quae ad gaudia aeterna pertinere videantur, petere
incipietis. Et maxime ut intelligatis, quid sit quod
dixi: <em>Ego et Pater unum sumus, vel quomodo Pater
sit in me, et ego in Patre.</em> «Tunc in ejus nomine petunt,
qui petunt, quia in solo ejus nomine [<em>Aug.,</em> in
sono ejus nominis] non aliud quam res ipsa est, quae
hoc nomine vocatur, intelligunt. Hi possunt utcunque
cogitare Dominum nostrum Jesum Christum, in quantum
homo est, pro nobis interpellare Patrem; in
quantum Deus est, nos exaudire cum Patre,» quod
<nobr><sub></sub></nobr> eum significasse arbitror, ubi ait: <em>Et non dico vobis,
quia ego rogabo Patrem de vobis.</em> Potest enim non
inconvenienter accipi quod ait: <em>Et non dico vobis,
quia ego rogabo Patrem de vobis:</em> quia non de praesenti,
<em>rogo;</em> sed de futuro [tempore] posuit <em>rogabo,
quod sanctis ad internam pacem </em>[<em>Ms.,</em> in interna pace]
receptis, non opus sit jam aliquid rogare [de] illis,
quia nimirum tanta beatitudine donandi sint, quae
amplior esse non possit. <strong>(VERS. 27.)</strong> <em>Ipse enim Pater
amat vos, quia vos me amatis, et credidistis, quia a
Deo exivi.</em> Non ita intelligendum est, quod dixit:
<em>Quia vos me amatis, quasi priores illi amarent Christum:</em>
sed ita potius quia Pater illos gratuito amore
praevenerit, atque ad amandum credendumque Filium,
a mundo sustulerit; et quia ipsi agnitam Filii
<nobr><sub></sub></nobr> dilectionem ac fidem pio et sollicito corde servaverint,
majoribus eos donis paternae dilectionis esse remuneratos,
una cum Filio et Spiritu sancto amare,
quos amore dignos judicat. Quod vero adjunxit, <em>quia
vos me amatis, eadem ratione sentiendum est.</em> Quapropter
quicunque Filium recte amat [<em>Ms.,</em> recte habet],
hunc cum Patre et Spiritu sancto amet [<em>Ms.,</em>
amat]: quia quorum inseparabilis est natura divinitatis,
horum una eademque sunt dona virtutis: hoc
est, quod amatis et creditis [<em>Al.,</em> credidistis] <em>quia a
Deo exivi.</em>
</p><p>{615} VERS. 28.---<em>Exivi a Patre, et veni in mundum,
iterum relinquo mundum, et vado ad Patrem.</em> Exivit a
Patre, et venit in mundum, quia visibilis mundo apparuit
in humanitate, qui erat invisibilis apud Patrem
<nobr><sub></sub></nobr> in divinitate; exivit a Patre, quia non in ea forma
qua aequalis est Patri, sed in assumpta creatura minor
apparuit. <em>Et venit in mundum, quia in ea forma
servi quam accepit, etiam mundi hujus amatoribus se
videndum praebuit.</em> Iterum reliquit mundum, et rediit
ad Patrem, quia ab aspectu amatorum mundi,
quod viderant, abstulit, et se amatoribus suis aequalem
Patri esse credendum docuit. Reliquit mundum,
et rediit ad Patrem, quia humanitatem quam induit,
per ascensionem ad invisibilia paternae majestatis
adduxit. Haec quidem verba Domini mystica, et sicut
ipse testatur, <em>in proverbiis sunt dicta.</em> Sed discipuli
quibus dicebantur adeo carnales adhuc erant, ut eorum
profunditatem minime caperent; et non solum
<nobr><sub></sub></nobr> arcana dictorum, sed nec ipsam ignorantiam suam
intelligerent, putantes simpliciter et dilucide prolata,
quae non intelligentibus proverbia erant: et continuo
responderunt: <strong>(VERS. 29)</strong> <em>Ecce nunc palam loqueris,
et proverbium nullum dicis.</em> Palam igitur eum loqui
aestimabant, cujus mysteria dictorum necdum comprehendere
valebant. Quod autem adjungunt: (VERS.
30) <em>Nunc scimus, quia scis omnia, et non opus est tibi
ut quis te interroget.</em> In hoc credimus, quia a Deo
exiisti: aperte ostendunt quia loquens ad eos Dominus,
de his maxime disputabat, quae illos delectabat
audire et quae illi interrogare volebant. Haec ipse
praeveniens eos, ultro proferebat, unde merito illum
scire omnia quasi Deum, et quasi Dei Filium a Deo
venisse credunt et confitentur. Apertum namque divinitatis
<nobr><sub></sub></nobr> indicium est cogitationum nosse secreta.
</p><p>VERS. 32.---<em>Ecce venit hora, et jam venit, ut dispergamini
unusquisque in propria.</em> Venit itaque hora
passionis meae, qua solus torcular calcare habeo, et
nemo [nec] saltem ex vobis mecum remanebit, sed
dispergemini in propria, id est, vestrae infidelitatis
timore. Quasi diceret: Ita perturbabimini, ut etiam
quomodo vos modo credere putatis, omnino relinquatis.
Venerunt enim ad tantam desperationem et suae
fidei oblivionem, ut nec quid ante crederent recordati
sint. Ecce quomodo eum reliquerant, deserendo
etiam ipsam fidem qua in eum crediderant. In ea vero
pressura quam post ejus glorificationem accepto
Spiritu sancto pertulerunt, non eum reliquerunt: et
quamvis fugerent de civitate in civitatem, ad ipsum
<nobr><sub></sub></nobr> refugeretur [<em>Ms.,</em> ab ipso non refugerunt]. Dato
quippe illis Spiritu sancto, factum est in eis quod
nunc dictum est eis: <em>Confidite, ego vici mundum.</em>
«
<br>@ <nobr><sub></sub></nobr> Ex S. Aug., tract. CIII, num. 3. Confiderunt et vicerunt. In quo, nisi in illo? Non
enim vicisset [ille] mundum, si membra ejus vinceret
mundus. Unde ait Apostolus: <em>Gratias Deo, qui dat
nobis victoriam;</em> continuoque subjecit: <em>Per Dominum
nostrum Jesum Christum</em> <strong>(I Cor. XV, 57)</strong>, qui dixerat
suis: <em>Confidite, quia ego vici mundum.</em>» Sermonem
ita concludit: <strong>(VERS. 33)</strong> <em>Haec locutus sum vobis,</em> ut in
<nobr><sub></sub></nobr> me pacem habeatis. Non tantum ad haec verba respicit
quae hic in sancto convivio locutus est eis, sed ad omnia
quae ab initio discipulatus eorum vel loquebatur, vel in
praesentia illorum agebat: haec omnia ad hoc pertinent,
ut pacem habeamus in illo, licet pressuras et
persecutiones patiamur in mundo. [Et] in magna spe
consolationis concludit haec verba: <em>Sed confidite, ego
vici mundum.</em> Non enim caput in se solummodo, sed
etiam in membris suis vicit mundum. Ideo non timendae
sunt persecutiones hujus mundi. Et haec omnia
sunt agenda, ut pacem habeamus in illo. «
<br>@ <nobr><sub></sub></nobr> Ex eodem, tract. CIV, num. 1. Hanc
enim causam commendavit sermonis sui, ut in illo
pacem haberent, propter quam Christiani sumus.
Haec enim pax finem temporis non habebit; et omnis
piae nostrae intentionis actionisque finis, ipsa erit.
<nobr><sub></sub></nobr> Propter hanc sacramentis ejus imbuimur, propter
hanc mirabilibus ejus operibus et sermonibus erudimur,
propter hanc Spiritum ejus pignus accepimus,
propter hanc in eum credimus et speramus, ut ejus
amore, quantum ipse donat, efficiamur digni; per
hanc pacem in pressuris omnibus consolamur; per
hanc et a pressuris omnibus liberamur; propter hanc
omnem tribulationem fortiter sustinemus, ut in hac
sine ulla tribulatione regnemus.» Sequitur.
</p><p>{616} LIBER SEPTIMUS. 
</p><p>
</p><h4>CAPUT XXXIX.</h4>
<em>Ad Patrem de clarificatione sua loquens, discipulos
prolixa et multimoda prosecutione commendat, passione
protinus imminente.</em> <nobr><sub></sub></nobr> 
<h4>CAPUT XVII, VERS. 1.</h4>---<em>Sublevatis Jesus oculis in
coelum dixit:</em> Pater, venit hora, clarifica Filium tuum.
Potuit silenter haec eadem verba orationis Patri Filius
dicere; sed oratio Filii doctrina est discipulorum, nec
non et eorum qui illorum exempla sequi voluissent
[<em>Ms.,</em> voluerint], vel eorum scripta legere. Dixit:
<em>Venit hora.</em> Hora itaque passionis appropinquat. <em>Clarifica
Filium tuum, id est, resurrectionis gloriam
praecedat humilitas passionis, et subsequatur cito resurrectionis
clarificatio.</em> Sequitur: <em>Ut Filius tuus
clarificet te.</em> Clarificatio Patris aeterna est, quae nec
<nobr><sub></sub></nobr> augeri nec minui potest. Sed haec clarificatio ad notitiam
Dei Patris pertinet, ut resurrectionis gloria in
Filio peracta, innotesceret Deus Pater in toto orbe,
qui ante in Judaeis tantummodo notus erat. «
<br>@ <nobr><sub></sub></nobr> Ex S. Aug., tract. CV, num. 1-8. <em>Clarifica
Filium tuum, ut Filius tuus clarificet te, quasi
dixisset:</em> Resuscita me, ut innotescas in toto orbe per
me.» Sequitur: <strong>(VERS. 2.)</strong> <em>Sicut dedisti ei potestatem omnis
carnis.</em> Id est, omnis hominis, a parte totum, caro
pro homine. Haec ait ut ostenderet magis ac magis
quomodo clarificaturus esset Patrem. «Sicut ergo
dedisti ei potestatem, inquit, omnis carnis, ita te clarificet
Filius; id est, notum te faciat omni carni,
<nobr><sub></sub></nobr> quam dedisti ei. Sic enim dedisti. <strong>(VERS. 3.)</strong> <em>Ut omne
quod dedisti ei, det eis vitam aeternam.</em> Haec est vita
aeterna, ut cognoscant te solum verum Deum, et quem
misisti Jesum Christum. Ordo verborum est, ut te et
quem misisti Christum Jesum cognoscant solum
Deum verum.» Plena cognitio Dei Patris et Filii et
Spiritus sancti plena est et perfecta vita aeterna;
perfecta vita aeterna, summa beatitudo est; summa
beatitudo non est, nisi in vita aeterna. Ideo dixit:
<em>Haec est vita aeterna, ut cognoscant te, et quem misisti
Jesum Christum solum et verum Deum.</em>
<p>VERS. 4.---<em>Ego te clarificavi super terram, opus
consummavi quod dedisti mihi ut faciam.</em> Quid est
quod praeterito tempore posuit, <em>clarificavi et consummavi,</em>
et statim subjunxit futuri temporis verbum <em>faciam,</em>
<nobr><sub></sub></nobr> nisi quod omnia Deo sunt praesentia, et in divina
praedestinatione futura quasi transacta esse credenda
sunt? Quod enim futurum fuit ut fieret, hoc
quasi transactum fuit. <em>Ego te clarificavi, quasi dixisset:</em>
Ego te clarificabo praedicationis gloria, quam in
discipulis suis toto mundo efficit; dum opus consummabo
passionis meae et resurrectionis, quod dedisti
mihi ut faciam. <strong>(VERS. 5)</strong> <em>Sed nunc vero clarifica me, tu
Pater.</em> «Dicendo enim, <em>te clarificavi super terram, se autem
a Patre apud eumdem Patrem postulat clarificandum,
modum profecto utriusque clarificationis ostendit.</em>
Ipse quippe Patrem clarificavit super terram, eum
<nobr><sub></sub></nobr> gentibus praedicando: Pater vero ipsum apud semetipsum,
ad suam dexteram collocando. Subjunxit:
<em>Claritate quam habui priusquam mundus fieret apud
te.</em> Ordo verborum est, <em>quam habui apud te priusquam
mundus esset.</em> In hoc valet quod ait: <em>Et nunc
clarifica me, hoc est, sicut tunc, ita et nunc;</em> sicut
tunc praedestinatione, ita et nunc perfectione; fac
[<em>Ms.,</em> statue] in mundo quod apud te fuerat ante
mundum; fac [<em>Ms.,</em> statue] in suo tempore quod ante
omnia tempora statuisti. Convenit nos intelligere
in hoc loco praedestinationem claritatis humanae
quae in illo est naturae, ex mortali immortalis apud
Patrem futurae; et hoc jam praedestinando factum
fuisse, antequam mundus esset, quod in mundo etiam
suo tempore fieret. Si enim de nobis dixit hic videns
<nobr><sub></sub></nobr> praedestinationem Filii Apostolus: <em>Sicut elegit nos in
ipso ante mundi constitutionem</em> <strong>(Ephes. I, 4)</strong>
<br>@ <nobr><sub></sub></nobr> Supple ex Aug. loc., cit.: «Cur abhorrere putatur
a vero, si tunc Pater caput nostrum glorificavit,
<nobr><sub></sub></nobr> quando nos in ipso, ut membra ejus essemus, elegit.».» Nec
formidare debemus praedestinatum dicere Filium Dei
secundum humanitatem, qui in tempore suo venit
{617} in mundum, ante tamen omnia tempora praedestinatum
esse [<em>Ms.,</em> praedestinatus est]. «Illud autem
praedestinatum fuit, quod nondum erat, ut fieret,
quod Deus voluit ut esset. De qua praedestinatione
ait Apostolus in principio Epistolae ad Romanos: <em>Qui
factus est ei ex semine David secundum carnem, qui
praedestinatus est Filius Dei in virtute</em> <strong>(Rom. I, 2)</strong>. Secundum
hanc praedestinationem etiam clarificatus est
antequam mundus esset, ut et claritas ejus esset ex
resurrectione mortuorum apud Patrem ad cujus dexteram
sedet.»
</p><p><nobr><sub></sub></nobr> VERS. 6.---<em>Manifestavi nomen tuum hominibus,
quos dedisti mihi de mundo.</em> Quod ergo facturus
erat per doctores sanctos in toto orbe post gloriam
resurrectionis et ascensionis suae, et post Spiritus
sancti dona, quae in discipulos delata sunt, hoc
quasi factum esse dixit. «
<br>@ <nobr><sub></sub></nobr> Ex S. Aug., tract. CVI, num. 1, 2, 4, 5, 6. Tale est hoc, quale et
illud quod Paulo ante dixit: <em>Ego te clarificavi super
terram:</em> pro tempore futuro et illic et hic praeteritum
ponens tempus, sicut qui sciret praedestinatum
esse ut id fieret, et ideo fecisse se dicens quod erat
sine ulla dubitatione facturus. Sequitur:
</p><p>VERS. 7, 8.---<em>Tui erant, et mihi eos dedisti, et
sermonem tuum servaverunt.</em> Nunc cognoverunt quia
omnia quae dedisti mihi, abs te sunt, quia verba quae
dedisti mihi, dedi eis, et ipsi acceperunt et cognoverunt
<nobr><sub></sub></nobr> vere quia a te exivi, et crediderunt quia tu me
misisti. Quanquam et haec omnia de omnibus futuris
fidelibus dici potuerint re imperfecta [<em>Ms.</em> spe
perfecta; <em>Aug.,</em> spe jam perfecta], cum adhuc essent
futura, tamen et haec specialiter de discipulis dici
possunt ad quos tunc praesentialiter loquebatur, quia
illud quod sequitur: <em>Cum essem cum eis, ego servabam
eos in nomine tuo;</em> quos dedisti mihi, custodivi,
et nemo ex his periit, nisi filius perditionis (Judam
significans, qui tradidit eum, qui unus fuit de duodecim)
magis huic sensui convenit, ut apostolis specialiter
haec loqueretur. Deinde subjungit: <em>Nunc</em>
<nobr><sub></sub></nobr> autem ad te venio, cum [<em>Aug.,</em> unde] manifestum
est eum de corporali sua dixisse praesentia: <em>Cum
essem cum eis, ego servabam eos;</em> veluti jam cum eis
ea praesentia non esset. Eo modo enim significare
voluit ascensionem mox futuram, de qua dicit:
<em>Nunc autem ad te venio:</em> iturus utique ad dexteram
Patris; unde venturus est ad vivos et mortuos judicandos,
praesentia itidem corporali secundum fidei
regulam sanamque doctrinam. Nam praesentia
spiritali cum eis erat semper, et cum tota Ecclesia
sua in hoc mundo usque in consummationem saeculi.»
Quod vero ait, ut ad superiora redeamus,
<em>Manifestavi nomen tuum hominibus, quos dedisti
mihi, non illud nomen quod Deus es, sed illud nomen
quod Pater meus es:</em> quod nomen manifestari
<nobr><sub></sub></nobr> non potest sine illius Filii manifestatione. Nam vero
illud nomen quod Deus est, nulli naturae rationabili
incognitum omnimodis esse putavit. Haec est enim
verae vis divinitatis, ut creaturae rationali non omnino
incognitus possit abscondi, exceptis paucis in
quibus natura rationalis nimium depravata est. Propemodum
omnes gentes Deum esse fatentur, licet
diversis erroribus verum Deum agnoscere impediantur.
Quod vero in Psalmis legitur: <em>Notus in Judaea
tantum Deus</em> <strong>(Psal. LXXV, 2)</strong>, quia legitimo cultu
tantummodo Deum verum cognoverunt et coluerunt:
in hoc vero quod Pater est Christi per quem tollit
peccata, ignotum fuit antequam venisset Christus in
mundum; nisi tantum quibus Deus per spiritum prophetiae
revelavit hoc mysterium magnum et absconditum,
<nobr><sub></sub></nobr> quod post adventum ejus in mundum, praedicatum
est gentibus, creditum est in hoc mundo,
assumptum est in gloria. Quod vero addidit: <em>Quos
dedisti mihi, hoc est, quod paulo ante dixit:</em> <em>Nemo
potest venire ad me, nisi Pater, qui misit me, attraxerit
eum.</em> Quos dedisti mihi de mundo, hoc est,
quibus per regenerationem hoc praestitit, non quibus
natura per nativitatem contulit. Quid est quod sequitur:
<em>Tui erant, et mihi eos dedisti? In humanitate
hanc potestatem se accepisse a Patre dicit, ut eos
haberet quos Pater elegit et praedestinavit ante constitutionem
mundi;</em> non solum Pater, sed et Filius
et Spiritus sanctus, ut sit unum opus sanctae Trinitatis
inseparabilis et omnimodo aequalis. Pereat hic
<nobr><sub></sub></nobr> carnalis cogitatio. De mundo sibi a Patre dicit Filius
datos esse homines, quibus alio loco dicit: <em>Ego vos
de mundo elegi</em> <strong>(Joan. XV, 19)</strong>. Quos de mundo Dei
Filius elegit cum Patre, idem ipse homo Filius de
mundo eos accepit a Patre. «Sequitur: <em>Et sermonem
tuum servaverunt:</em> nunc cognoverunt, {618}
<em>quia omnia quae dedisti mihi, abs te sunt.</em> Id est,
cognoverunt, quae abs te sunt [<em>Aug.,</em> cognoverunt,
quia abs te sum]. Simul enim Pater dedit omnia, cum
genuit [eum] qui haberet omnia;» sicut in prioribus
hujus Evangelii ipse Dominus dicit: <em>Sicut enim Pater
habet vitam in semetipso, sic dedit et Filio vitam habere
in semetipso, id est,</em> genuit Filium vitam habentem in
<nobr><sub></sub></nobr> semetipso. «<em>Quia verba quae dedisti mihi, dedi eis,
et ipsi acceperunt, id est, intellexerunt atque tenuerunt.</em>
Tunc enim verbum accipitur, quando mente percipitur
et tenetur, ne oblivione pereat. <em>Et cognoverunt,</em>
inquit, <em>vere quia a te exivi, et crediderunt quia tu me
misisti.</em> Et hic subaudiendum est, <em>vere.</em> Quod enim
dixit, <em>cognoverunt vere, exponere voluit adjungendo;</em>
<em>et crediderunt.</em> Hoc itaque crediderunt vere, quod
cognoverunt vere: id enim est, <em>a te exivi, quod est,</em>
<em>tu me misisti.</em> Sed tamen adhuc non erant discipuli
tales, quales eos dicit futuros esse, verbis praeteriti
temporis usus: quasi jam essent, pronuntians quales
futuri essent, accepto scilicet Spiritu sancto, qui
eos, sicut promissum est, doceret omnia et induceret
eos in omnem veritatem. Dedit eis verba, sicut
<nobr><sub></sub></nobr> dixit, quae dedit ei Pater: sed quando illa non foris
in auribus, sed intus in cordibus spiritaliter acceperunt,
tunc vere acceperunt, quia tunc vere cognoverunt;
vere autem cognoverunt, quia vere crediderunt.
» Sed haec verba, quae dicit Filius sibi dedisse,
si ad divinitatis unitatem intelligitur pertinere, eo
modo dedit verba Pater Filio, quo genuit Verbum
coaeternum sibi. Si vero ad humanitatem respicit,
quis intelligit quomodo dedisset, vel quomodo accepisset
Deus homo factus ex virgine, quando etiam
ipsam, quae de virgine facta est, generationem quis
enarrabit? Sequitur:
</p><p>VERS. 9.---<em>Ego pro eis rogo, non pro mundo
rogo, sed pro his, quos dedisti mihi.</em> Haec enim dixit
inter alia, dum oraret pro eis, quos dedit ei Pater.
<nobr><sub></sub></nobr> «
<br>@ <nobr><sub></sub></nobr> Ex S. Aug., tract. CVII, num. 1-8. Mundum vult modo intelligi, qui vivunt secundum
concupiscentiam mundi, et non sunt in ea sorte
gratiae ut ab illo eligantur ex mundo. Non itaque pro
mundo, sed pro eis quos Pater dedit, rogare se dicit:
per hoc enim quod eos illi Pater jam dedit, factum
est ut non pertineant ad eum mundum, pro quo non
rogat. Deinde subjungit: <em>Quia tui sunt.</em> Neque enim
quia Pater eos Filio dedit, amisit ipse quos dedit,
cum adhuc Filius sequatur ac dicat: <strong>(VERS. 10)</strong> <em>Et
mea omnia tua sunt, et tua mea.</em> Ubi satis apparet
quomodo unigeniti Filii sint omnia quae sunt Patris;
per hoc utique quod etiam ipse Deus est, et de Patre
Patri natus aequalis [<em>Aug.,</em> est natus aequalis].»
Hoc enim dictum est de sancta et rationabili creatura,
<nobr><sub></sub></nobr> quam elegit Deus, et quae subdita est Patri et
Filio, et aequaliter est Patris et Filii. «Haec ergo
cum sit Dei Patris, non simul esset et Filii, nisi Patri
Filius esset aequalis. Nec fas est ut sancti, de
quibus haec locutus est, cujusquam sint, nisi ejus a
quo creati et santificati sunt. Ergo cum et Patris et
Filii sunt, aequales esse demonstrant, quorum aequaliter
sunt.» <em>Et</em> clarificatus sum, inquit, <em>in eis.</em> «Nunc
suam clarificationem tanquam facta sit dicit, cum
adhuc esset futura.» <em>Clarificatus sum in eis, id est,
per eorum praedicationem clarificatus sum in toto
mundo.</em> Et quia praedestinatum est ut fieret, certum
voluit esse quod futurum erat. Ideo praeteriti temporis
verbo usus est.
</p><p><nobr><sub></sub></nobr> VERS. 11.---<em>Et</em> jam, inquit, <em>non sum in mundo,
et hi in mundo sunt.</em> Significat horam in qua transiturus
erat ex hoc mundo, et verbo praesentis temporis
usus est pro futuro, quia cito erat futurum,
quasi factum esset dixit. Quod autem ait: <em>Et hi sunt
in mundo, significat enim eos ad quos loquebatur,
tardius transire ex hoc mundo, dum illo abeunte ex
hoc mundo necesse esset, ut illi remanerent, per
quos praedicaretur nomen ejus sanctum in mundo.</em>
Praevidensque quid eos movere posset, qui audirent
haec quae legerent, adjecit: <em>Nunc autem ad te venio.</em>
Ascensionis gloriam designat, per quam elevatus est
homo super altitudinem coelorum, et omnium angelicarum
potestatum dignitates, ita ut in dextera Dei
Patris collocaretur: commendatque eos Patri, quos
<nobr><sub></sub></nobr> corporali absentia relicturus est dicens: <em>Pater sancte,
serva eos in nomine tuo, quos dedisti mihi.</em> «Nempe
sicut homo Deum rogat pro discipulis suis quos accepit
a Deo. Attende quid sequitur: <em>Ut sint, inquit,</em>
<em>unum, sicut et nos.</em> Non ait, {619} ut nobiscum sint
unum; aut ut simus unum ipsi et nos, sicut unum
sumus nos; sed ait, <em>ut sint unum sicut et nos;</em> ipsi
utique in natura sua sint unum, sicut et nos in nostra
unum sumus. Quod procul dubio non diceret,
nisi secundum hoc diceret, quod Filius aequalis est
Patri, sicut in alio loco dicit: <em>Ego et Pater unum
sumus</em> <strong>(Joan. X, 30)</strong>; non secundum id quod homo
est: nam secundum hoc dixit: <em>Pater major me est</em>
 <strong>(Joan. XIV, 28)</strong>; sed quoniam una eademque persona
est Deus et homo, intelligimus hominem in eo
<nobr><sub></sub></nobr> quod rogat: intelligimus autem Deum in eo quod
unum sunt, et ipse et ille quem rogat. Sequitur:
<strong>(VERS. 12)</strong> <em>Cum essem cum eis, ego servabam eos in
nomine tuo.</em> Me, inquit, veniente ad te serva eos
in nomine tuo, in quo eos, quando cum eis eram,
et ipse servabam. In nomine Patris servabat discipulos
suos Filius hominis in humana praesentia constitutus:
sed etiam Pater in nomine Filii servabat,
quos in nomine Filii petentes exaudiebat. His quippe
idem Filius dixerat: <em>Amen, amen dico vobis, si quid
petieritis Patrem in nomine meo, dabit vobis</em> <strong>(Joan.
XVI, 23)</strong>. Simul enim nos custodiunt Pater, et Filius,
et Spiritus sanctus, qui est unus, verus, beatus
Deus. Intelligamus [<em>Al.,</em> quem unum verum,
beatum Deum intelligamus] cum ita loquitur, sicut
<nobr><sub></sub></nobr> hic locutus est, personas eum distinguere, non separare
naturam [<em>Aug.,</em> naturas];» licet ablata ab
eis corporali praesentia Filii. Sed nunquam spiritalis
custodia deerat, de qua dicit: <em>Ecce ego vobiscum
sum omnibus diebus, usque ad consummationem saeculi</em>
 <strong>(Matth. XXVIII, 20)</strong>. <em>Quos dedisti mihi, custodivi;</em> et
nemo ex his periit, nisi filius perditionis, ut Scriptura
impleatur. «Filius perditionis dictus traditor
Christi, de quo in psalmo centesimo octavo maxime
prophetatur. <strong>(VERS. 13.)</strong> <em>Nunc autem ad te venio;</em>
et haec loquor in mundo, ut habeant gaudium meum
impletum in semetipsis. «Ecce in mundo loqui se dicit,
qui paulo ante dixerat: <em>Jam non sum in mundo.</em>
<nobr><sub></sub></nobr> Ergo et quia non natura ibat [<em>Aug.,</em> quia nondum
abierat], hic adhuc erat; et quia fuerat abiturus,
hic quodammodo jam non erat. Quid sit autem hoc
gaudium, de quo ait: <em>Ut habeant gaudium meum
impletum in semetipsis, jam superius expressum est,
</em>[ubi ait] <em>ut sint unum sicut et nos.</em> Hoc gaudium
suum, id est a se in eos collatum, in eis dicit implendum,
propter quod locutum se dixit in mundo.
Haec est pax illa et beatitudo in futuro saeculo, propter
quam consequendam temperanter, et juste, et
pie vivendum est in hoc saeculo.»
</p><p>VERS. 14.---Loquens adhuc Dominus ad Patrem,
et orans pro discipulis suis: <em>Ego dedi eis sermonem
tuum;</em> in prioribus expositum est. <em>Et mundus eos
odio habuit.</em> Significat passiones quas in mundo habituri
<nobr><sub></sub></nobr> erant a persecutoribus, quos hic mundi nomine
demonstrat. Deinde causam subjiciens, cur eos
oderit mundus, quia <em>non</em> sunt, inquit, <em>de mundo,
sicut et ego non sum de mundo.</em> Sed aliter illi, aliter
ego. Illi regeneratione, ego generatione. Illi eguerunt
secunda nativitate, quia in peccatis nati sunt:
ego quia sine peccato natus sum, non egui regeneratione.
Donatum est ergo eis ut de mundo non essent;
ego vero nunquam fui de mundo, quia nunquam
in peccato. «
<br>@ <nobr><sub></sub></nobr> Ex S. Aug., tract. CVIII, num. 1-4. Ipse autem de mundo nunquam
fuit, quia etiam secundum formam servi, de Spiritu
sancto natus est, de quo illi renati. Si ergo illi ideo
non de mundo, quia renati sunt de Spiritu sancto,
propterea ille nunquam de mundo, qui natus est de
Spiritu sancto. (VERS. 15, 16.) <em>Non</em> rogo, inquit, <em>ut</em>
<nobr><sub></sub></nobr> tollas eo de mundo, sed ut serves eos ex malo [Ms.
<em>a malo</em>]. Adhuc enim necessarium fuit, quamvis
jam non essent de mundo, esse tamen in mundo;»
ut impleretur, quod dictum est: <em>In omnem terram
exivit sonus eorum, et in fines orbis terrae verba
eorum</em> <strong>(Psal. XVIII, 5)</strong>.
</p><p>VERS. 17.---<em>Sanctifica eos in veritate.</em> Sic enim
servantur ex malo, quod superius oravit ut fieret de
malo perfidiae in quo cecidit Judas proditor. «Sanctificantur
itaque in veritate haeredes testamenti novi,
cujus veritatis umbrae fuerunt sanctificationes
Veteris Testamenti; et cum sanctificantur in veritate,
utique sanctificantur in Christo, qui veraciter dixit:
<em>Ego sum via, et veritas, et vita</em> <strong>(Joan. XVI, 6)</strong>. <em>Veritas</em>
<nobr><sub></sub></nobr> liberabit vos. Paulo ante exponens Jesus quid
dixerit, <em>Si</em> vos Filius, inquit, <em>liberabit </em>[Al., <em>liberaverit</em>],
vere liberi eritis <strong>(Joan. VIII, 32, 36)</strong>: ut
ostenderet hoc se prius dixisse veritatem, quod
postmodum Filium. Quid ergo aliud et hoc [loco]
dixit: <em>Sanctifica eos in veritate, nisi sanctifica eos in
me? Denique sequitur,</em> et hoc apertius insinuare
non desinit, <em>Sermo</em> etiam tuus, inquit, <em>veritas est.</em>
Quid aliud {620} dixit, quam ego veritas sum? Sanctificat
itaque Pater in veritate, id est, in Verbo
suo, in unigenito suo, suos haeredes, ejusque cohaeredes.
Sed nunc adhuc de apostolis loquitur, nam
secutus adjungit: <strong>(VERS. 18)</strong> <em>Sicut me misisti in</em>
<nobr><sub></sub></nobr> mundum, et ego misi eos in mundum. Quos misit,
nisi apostolos suos? Nam et ipsum nomen apostolorum,
quod Graecum est, nihil nisi <em>missos significat
in Latino.</em>» Misit ergo Dominus [<em>Al.,</em> Deus] Filium
suum absque peccato conceptum et natum; misit
ergo Filius discipulos suos quos ipse sanctificavit,
vel per baptismi sacramentum; vel per sanguinis
sui redemptionem, ut praedicarent mundo sanctificationem
et ablutionem remissionemque peccatorum
suorum. Unde et subjecit: <strong>(VERS. 19)</strong> <em>Et pro eis
ego sanctifico meipsum.</em> Id est, in eo quia non veni
facere voluntatem meam, sed voluntatem ejus, qui
misit me Patris. Sanctificatio fidelium est obedientia
Filii, qui obediens Patri <em>usque ad mortem, mortem
autem crucis:</em> propter quod et Deus exaltavit illum
<nobr><sub></sub></nobr> <strong>(Philip. II, 8, 9)</strong>. Quod vero ait: <em>Ut sint et ipsi sanctificati
in veritate.</em> Hoc est, in meipso; sicut et ego
sanctificatus sum in Verbo Dei. <em>Ut et ipsi sint in veritate,</em>
quae est Verbum Dei, <em>sanctificati.</em> Nam susceptio
humanitatis sanctificata est in unitate personae
Verbi Dei; et quia ille caput est omnium sanctorum,
et illi membra, et membra quoque per capitis sanctificationem
sint sancta in ea veritate, qua caput
est sanctificatum: ideo et in sequentibus non pro his
tantum se rogare dixit qui tunc corporali praesentia
cum eo erant, sed etiam pro omnibus fidelibus qui
per eorum verbum credituri erant per eos. Igitur
subjecit, et ait:
</p><p>VERS. 20.---<em>Non pro his rogo tantum.</em> «
<br>@ <nobr><sub></sub></nobr> Ex S. Aug., tract. CIX, num. 1. Id est,
<nobr><sub></sub></nobr> pro discipulis, qui cum illo tunc erant. <em>Sed et pro eis
qui credituri sunt per verbum eorum in me.</em> Ubi omnes
suos intelligi voluit, non solum eos qui tunc
erant in carne, sed etiam qui futuri erant. Quotquot
enim postea crediderunt in eum, per verbum apostolorum
sine dubio crediderunt, et donec veniat,
credituri sunt: ipsis enim dixerat: <em>Et vos testimonium
perhibetis, quia ab initio mecum estis, et per
vos Evangelium ministratum est</em> <strong>(Joan. XV, 27)</strong>, et
antequam scriberetur; et utique quisquis in Christum
credit, per Evangelium credit [<em>Aug.,</em> Evangelio
credit]. Non itaque [<em>Ms.,</em> utique] hi tantum intelligendi
sunt quos ait in se credituros per verbum
eorum, [qui ipsos cum in carne viverent apostolos
audierunt, sed et post obitum eorum] et nos longe
<nobr><sub></sub></nobr> post nati, per verbum eorum credidimus in Christum:
quoniam ipsi qui cum ipso tunc fuerunt,
quod ab illo acceperunt caeteris praedicaverunt.»
Itaque per verbum eorum factum est ut etiam nos
crederemus, imo et omnes usque in finem mundi,
ubicunque Ecclesia Christi erit, per verba apostolicae
praedicationis credituri erunt. Sequitur: (VERS.
21) <em>Ut omnes unum sint.</em> Unum in charitate, unum
in fide, unum in pace; quia in unum regnum futuri
sunt. Licet in eo regno mansiones diversae sint,
propter merita sanctorum diversa: tamen quicunque
in eo regno erit, beatus erit, et sufficiet sibi
quod habuerit, et in eo gaudet quod possidet. <em>Sicut</em>
<nobr><sub></sub></nobr> et tu Pater in me, et ego in te. Hoc est, quod paulo
ante dixit: <em>Ego in Patre, et Pater in me.</em> Nam totus
Pater in Filio est, et totus Filius in Patre: et qui Filium
babet, habet et Patrem; et qui Patrem habet,
habet et Filium. Unde subjecit: <em>Ut et ipsi in nobis
unum sint.</em> Id est, una charitate nos diligant, et una
fide nos credant, et in una spe in nobis confidant;
ut sit unitas corporis in capite, et sit unus Deus
omnia in omnibus. Qui enim orat pro nobis, mortuus
est pro nobis, et vivit pro nobis, ut nos vivamus
in illo [<em>Ms.,</em> cum illo]. Potest et ita intelligi,
ut in nobis unum sint, id est, in charitate unum
sint nobis templum. Unde dicitur: Quia <em>factus est
in pace locus ejus, et habitatio ejus in Sion</em> <strong>(Psal.
LXXV, 3)</strong>, quae nos sumus. <em>Et mundus credat,</em> quia
<nobr><sub></sub></nobr> tu me misisti. Duobus modis, ut diximus, mundus
intelligitur: aliter in peccatoribus, aliter in sanctis.
Hic nominat mundum, eos qui credituri erant, vel
qui tunc credebant Christum Filium Dei esse, ad
salutem humani generis missum esse a Patre in
mundum.
</p><p>VERS. 22.---<em>Sed et ego claritatem quam dedisti
mihi, dedi eis.</em> Quae est ista clarificatio, nisi illa de
qua paulo ante dixit, <em>clarificavi nomen tuum? Ista
clarificatio, cognitio est nominis omnipotentis Patris
in Filio.</em> Hanc claritatem dedit Filius {621} fidelibus
suis, id est, hanc praedicationem, ut praedicarent
eum Patri esse aequalem in divinitate, et Patre esse
minorem in forma servi, in qua factus est Filius
hominis, ut nos essemus Filii Dei: in qua nativitate
<nobr><sub></sub></nobr> unum debemus esse, de qua et subdidit: <em>Ut sint
unum, sicut et nos unum sumus.</em> Illi in sua natura
unum in charitate; nos in nostra unum sumus in
unitate substantiae et gloriae. <strong>(VERS. 23.)</strong> <em>Ego in eis,
et tu in me.</em> Ego in eis, sicut caput in membris; et
tu in me, sicut Pater in Filio. <em>Ut sint consummati
in unum.</em> Id est, perfecti, quod perficiet qui nos voluit
unum esse in se et per se. <em>Ut cognoscat mundus
quia tu me misisti, et dilexisti eos sicut et me dilexisti.</em>
Dilexisti eos, ut essent quod non erant; dilexisti
me, ut essem quod semper fui; dilexisti me
sicut unicum; illos itaque sicut adoptivos. Dilexisti
eos, ut per me in te essent: dilexisti me, ut per te
in te essem. Sequitur: <strong>(VERS. 24)</strong> <em>Pater,</em> quos dedisti
<nobr><sub></sub></nobr> mihi, volo ut ubi sum ego, et illi sint mecum.
«
<br>@ <nobr><sub></sub></nobr> Ex S. Aug., tract. CXI, num. 4-6. Nunc per fidem, tunc ergo fiet per speciem. Cum
Christus apparuerit vita nostra, tunc et nos cum illo
apparebimus in gloria <strong>(Coloss. III, 4)</strong>.» Tunc apparebimus
quod tunc erimus; quia tunc apparebit,
antequam essemus, quod tunc erimus
<br>@ <nobr><sub></sub></nobr> Aug., loc. cit.: «Tunc apparebimus quod tunc
erimus: quia tunc apparebit, non inaniter nos id
<nobr><sub></sub></nobr> credidisse ac sperasse, antequam essemus.»
</p><p><em>Ut videant claritatem meam, quam dedisti mihi.</em> Fortassis ergo de illa claritate dicit, in qua sedet ad
dexteram Dei Patris. Continuo subjungit: <em>Quia dilexisti
me ante constitutionem mundi.</em> «In illo enim
dilexit et nos ante constitutionem mundi, et tunc
praedestinavit quod in fine facturus est mundi. (VERS.
<nobr><sub></sub></nobr> 25.) <em>Pater juste, mundus te non cognovit.</em> Quia justus
es, ideo te non cognovit. Mundus vero, qui damnandus
est per justitiam, te non cognovit; ille vero,
qui salvandus erat per misericordiam, te cognovit:
mundus vero, quem per Christum reconciliavit sibi,
non merito, sed gratia cognovit. Quid est enim eum
cognoscere, nisi vita aeterna? quam mundo damnato
utique non dedit, reconciliatio dedit; et ut cognosceret,
non ei merito, sed gratia subvenisti. Denique sequitur:
<em>Ego autem te cognovi.</em> Ipse fons gratiae est
Deus natura; homo autem de Spiritu sancto et virgine,
ineffabili gratia,» in unitatem personae Filii
Dei assumptus est. Per illum cognoverunt hi, et omnes
per eos credituri. <em>Quia tu me misisti.</em> «Quia tu
me misisti, ideo cognoverunt: igitur per gratiam
<nobr><sub></sub></nobr> cognoverunt. <strong>(VERS. 26.)</strong> <em>Et notum feci eis, inquit,</em>
<em>nomen tuum, et notum faciam.</em> «Notum feci per fidem,
notum faciam per speciem. Notum feci in [hoc]
saeculo peregrinantibus, notum faciam in coelo regnantibus.
<em>Ut dilectio, qua dilexisti me, in ipsis sit,
et ego in ipsis.</em> Quomodo autem dilectio, qua dilexit
Pater Filium, est et in nobis, nisi quia membra ejus
sumus, et in illo diligimur, cum ille diligitur totus,
id est, caput et corpus? Ideo subjunxit: <em>Et ego in</em>
ipsis, tanquam diceret, <em>quoniam ego sum et in ipsis.</em>»
</p><p>Terminato magno prolixoque sermone, quem post
coenam Dominus de fundendo pro nobis sanguine
proximus passioni ad discipulos habuit, qui cum illo
tunc erant, adjuncta oratione, quam direxit ad Patrem
<nobr><sub></sub></nobr> pro suis; deinceps ejus passionem Joannes
evangelista sic orsus est:
</p><p>
</p><h4>CAPUT XL.</h4>
<em>Traditionis ac passionis ejus per ordinem gesta narrantur.</em>
<h4>CAPUT XVIII, VERS. 1.</h4>---<em>Haec cum dixisset Jesus,
egressus est cum discipulis suis trans torrentem Cedron
</em>[Cedron]. Genitivus pluralis in Graeco, quod potest
Latine Cedrorum dici. Tunc appropinquavit tempus,
de quo in Psalmo legitur: <em>De torrente in via bibit.</em>
In via hujus vitae de torrente passionis bibit:
<em>propterea exaltavit caput</em> <strong>(Psal. CIX, 7)</strong>: quod Apostolus
ita exposuit: <em>Christus obediens Patri usque ad
mortem, mortem autem crucis.</em> Propter quod et Deus
<nobr><sub></sub></nobr> exaltavit illum <strong>(Philip. II, 8, 9)</strong>. <em>Ubi erat hortus, in
quem introivit ipse et discipuli ejus.</em> Bene in horto miseriae
nostrae comprehensus est, ut nos in hortum
beatitudinis suae induceret. Igitur in horto deliciarum,
id est, in {622} paradiso, primus [Pater] humani generis
peccavit, et inde ejectus est in hanc vallem lacrymarum.
Ideo Christus secundus Adam se in horto comprehendi
voluit, ut peccatum, quod in horto paradisi
(nam paradisus hortus deliciarum interpretatur) primus
homo commisit, deleretur. <strong>(VERS. 2.)</strong> <em>Sciebat
autem et Judas, qui tradebat eum, locum, quia frequenter
Jesus convenerat illuc cum discipulis.</em> «
<br>@ <nobr><sub></sub></nobr> Ex S. Aug., tract. CXII, num. 1-6. Hoc
<nobr><sub></sub></nobr> quod narrat, ingressum Dominum cum discipulis suis
in hortum, non continuo factum est, cum ejus illa
finita esset oratio, de cujus verbis ait: <em>Haec cum
dixisset Jesus;</em> sed alia quaedam sunt interposita,
quae ab isto praetermissa, apud alios evangelistas leguntur:
sicut apud hunc inveniuntur multa, quae illi
similiter in sua narratione tacuerunt. Ad hoc vero
valet, quod dictum est: <em>Haec cum dixisset Jesus, ut
non eum ante opinemur venire in hortum, quam illa
verba finiret,» et illam orationem, quae leguntur in
prioribus post coenam sanctam eum dixisse, vel
orasse.</em> «<em>Sciebat</em> autem, inquit, <em>et Judas, qui tradebat
eum, locum.</em> Ordo verborum est: sciebat locum,
qui tradebat eum. <em>Quia</em> frequenter, inquit, <em>Jesus convenerat
illuc cum discipulis suis.</em> Ibi ergo lupus, ovina
<nobr><sub></sub></nobr> pelle contectus, inter oves alto Patris familias consilio
toleratus, didicit ubi ad tempus exiguum dispergeret
gregem, insidiis appetendo pastorem.
<p>VERS. 3.---<em>Judas</em> ergo, inquit, <em>cum accepisset
cohortem, et a principibus et Pharisaeis ministros, venit
illuc cum laternis et facibus et armis.</em> Cohors
non Judaeorum, sed militum fuit. A praeside itaque
intelligatur accepta, tanquam ad tenendum
reum, servato ordine legitimae potestatis, ut nullus
tenentibus auderet obsistere.» Ideo tanta