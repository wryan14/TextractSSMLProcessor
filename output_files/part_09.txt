revolvebat elogium: Quando venient
desiderati mei dulcissimi apices? Quando videam signa
salutis dilectissimi mei? Quando mihi Ausoniae
nobilitatis pagina optati prosperitatem ostendet
amici, ut videam {47} si aliqua foederatae in Christo
amicitiae in illius pectore maneat memoria; si Albini
sui nomen stylo charitatis in cordis arcano reconditum
habeat, sicut suavissimum Paulini Patris
nomen, perpetua dilectione, in corde filii aeternis
viget litteris inscriptum?
<br>@ <nobr><sub></sub></nobr> <em>Ecce venit, etc.</em> Responsoria nempe, quae desideratur,
quam Alcuinus post tres a se datas epistolas
demum extorsit. Vid. epist. priorem circa finem. Ecce venit, ecce venit paternae pietatis pagina,
quam diu desiderabam, omni melle palato meo dulcior,
omni obrvzo oculis honorabilior. Hanc laetus
ambabus accipiebam manibus, et toto amplectebar
pectore, suspensus, quid mihi de meo nuntiaret
<nobr><sub></sub></nobr> Paulino? Solutisque sigillis, avidis oculorum obtutibus
per singulas lineas iter aperui, desiderabilemque
optatae salutis sospitatem Patris agnoscens, in illis
mox singulis litterarum apicibus oscula libabam,
totumque me Deo Christo in gratiarum effudi actiones,
dicens: <em>Auditui meo dabis gaudium et laetitiam,
et exsultabunt ossa humiliata</em> <strong>(Psal. L, 10)</strong>. Et qui
ante humiliatus fui in tristitia, nunc exaltatus sum
in laetitia. Et si quid pleno charitatis modio superaddi
potuisset, cumularem utique pristinam [<em>Al.,</em>
primam] dilectionis plenitudinem, novae abundantia
laetitiae. Novit itaque, quicunque mellifluo charitatis
jaculo vulnera omni favo dulciora in corde accipiet,
non me autumnali frigore flaccentia verborum folia,
in hujus chartulae exaggerare gremium: sed de vivo
<nobr><sub></sub></nobr> veritatis fonte, ad irrigandos verae flores dilectionis,
haec prona pectoris mei dextera haurire, quatenus
<nobr><sub></sub></nobr> mei magni amoris stillicidium tuis infunderem visceribus.
<p>Plurima mihi de sanctissimo tui cordis epithalamio,
rarifluo nectare exundantia protulisti exempla;
ut verius Aristotelicum illud in te videam impleri
proverbium, qui acutissimas Perihermeniarum scriptitans
argumentationes, dicitur in mente calamum
tinxisse. Te vero agnosco de aeterno charitatis thesauro
affluenter nova proferre et vetera, et in fide
fraterni amoris pennam tinxisse pietatis. Tuum vero
sanctissimum cor terra est repromissionis, sapientiae
melle manans, et suavissimae charitatis luce redundans,
in qua verus et gloriosus Salomon virtutum
gemmis, templum pulchrae habitationis suae majestati
construxit, non Chaldaea flamma periturum, sed
<nobr><sub></sub></nobr> aeterna pace permansurum; in quo sancta sanctorum
summo et vero pontifici soli Christo pervia, non semel
in anno (Hebr. IX, 3-7), sed semper in aeternum.
Ibi arca sapientiae, et duorum tabulae testamentorum.
Et haec omnia cherubin in multitudine
tegunt scientiae. Horum subter alas divina populis
oracula respondent, et flumina viventis aquae in salutem
sitientibus salient aeternam <strong>(Joan. IV, 14)</strong>.
Quo qui sitit, de aridis terrarum ignorantiae partibus
veniat, et bibat.
</p><p>Quid in tam affluenti tui cordis thesauro non invenitur?
cujus habitator ille agnoscitur esse, <em>in quo
sunt omnes thesauri sapientiae et scientiae absconditi</em>
 <strong>(Coloss. II, 3)</strong>; qui habet clavem David, aperit, et nemo
claudit; claudit, et nemo aperit <strong>(Apoc. III, 7)</strong>. Quae vult
<nobr><sub></sub></nobr> ad profectum aliorum perpetuae clavem eloquentiae,
charitatis clave aperit, et quae vult in arcano pectoris
tui thesauro, clave sapientiae claudit. Haec sanctissima
somniantis Jacob scala <strong>(Gen. XXVIII, 12)</strong>,
per quam coeli secreta, septenis spiritalium charismatum
gradibus, pia penetrare solet intelligentia:
et iterum ad aedificationem subjecti sibi populi fraterni
amoris passibus descendit, ut fiat doctor ecclesiasticus
divinae contemplationis cum Maria compos,
et iterum cum Martha ad Dominicae mensae convivas
sedulae administrationis sollicitus <strong>(Luc. X, 39, 40)</strong>.
His duabus alis sanctorum animae cum magna meritorum
gloria ad coelestis regni beatitudinem quotidie
feruntur; his etiam saeculi hujus procellosos gurgites
securo transeunt navigio, et ad portum perpetuae
<nobr><sub></sub></nobr> quietis cum virtutum mercimoniis pervenient.
</p><p>Sed vereor, quod sine maximo cordis dolore non
dico, me ulterius in hac vita tuae beatitudinis faciem
non visurum, quia in via divisionis iter agimus laboriosum.
Per vallem lacrymabilem ad incertum
properamus finem; et cito fragilis caro, unde sumpta,
revertetur <strong>(Psal. CIII, 29)</strong>: et omnis decor
illius, {48} urente percussa vento (Job XXVII, 21),
flaccescet, et <em>ibit homo in domum aeternitatis suae</em>
 <strong>(Eccle. XII, 5)</strong>. Et circa eum stabunt in platea [<em>Al.,</em>
domo] plangentes, et spiritus revertetur ad Deum
qui dedit illum. Ubi tunc illecebrae carnalium delectationum?
<nobr><sub></sub></nobr> Ubi saecularis pompae superba ambitio?
Nonne omnia haec veluti fumus ventuosis procellarum
in aerem dispersis gurgitibus evanescunt? Et
quanto plus quislibet haec vana delectabilia amaverit
in mundo, tanto magis ea, aeterno praesentatus
judici, odio habuerit. Beatus qui necessitatem verterit
in voluntatem: et ea Christi amore compunctus
voluntarie amiserit, quae debita cogente morte amissurus
erit.
</p><p>Haec meae memor miseriae lacrymosis dictavi querelis;
non ut te, quod opus non est, ex meis corrigeres
dictis; sed ut mecum me ex meis plangeres
iniquitatibus: et pascentem in regione longinqua
omni in immunditie porcos tuis, o sanctissime adjutor!
precibus sublevares, et ad paternae pietatis
<nobr><sub></sub></nobr> epulas diu perditum [<em>Al.,</em> periclitantem] reduceres
(Luc. XV, 13-15). Adhaesit itaque oculo cordis mei
pulvis cogitationum iniquarum, ut summum beatitudinis
bonum nec videre, nec amare perfecte valeam.
Si viderem, utique amarem. Sed a te, qui spiritum
ab eo consolationis accepisti qui vult omnes homines
salvos fieri <strong>(I Tim. II, 4)</strong>, assiduae orationis suffragia
flagito: quatenus aeternae pacis medicus collyrio
suae misericordiae inungat oculum, iniquis obcaecatum
cupiditatibus; ut verum perpetuae bonitatis lumen
videre valeat, et amare quod videat.
</p><p>Memento mitissimam Samaritani mentem, qui
vulneratum omnique praesidio destitutum oleo et
vino fovebat, pietatis fascia ligavit, levavit in jumentum,
duxit in stabulum, duos pro eo dedit denarios,
<nobr><sub></sub></nobr> ut curaretur <strong>(Luc. X)</strong>. Quid hac pietate mitius?
quid hoc exemplo salubrius? Creator omnium in
pretium seipsum tradidit hominum, ut eos liberaret
quos creavit. Fateor me unum esse ex illis quos redemit.
Sed dum alienae avidus pulchritudinis, Chananitidas
ex paterno tabernaculo perrexi videre,
lupi me vespertini invenerunt, rapuerunt, laceraverunt,
vulneratum dereliquerunt. Tandem aliquando,
divina praeveniente gratia, in memet reversus dixi:
<em>Surgam et ibo ad Patrem meum</em> <strong>(Luc. XV, 18)</strong>, teque,
mitissime pastor, in hoc iter, sicut praedixi, ductorem
deposco.
</p><p>Potuit igitur idem Lazari solvere vincula, qui eum
de monumento prodire jussit. Sed ut potestatem
solvendi sanctos habere doctores demonstraret, circumstantibus
<nobr><sub></sub></nobr> dixit: <em>Solvite eum, et sinite abire</em>
 <strong>(Joan. XI, 44)</strong>. Tu vero, egregie pastor, solve jubente
Deo mortiferas mihi peccatorum catenas, ut
liber vitaeque redditus inter convivas Dei Christi in
aeternae beatitudinis epulis recumbere merear.
</p><p>{49}
<br>@ <nobr><sub></sub></nobr> Edit. Quercet. 113, Canis. 63 <strong>(Froben. 36)</strong>, ubique
mutila et imperfecta; data fortassis anno 796,
<nobr><sub></sub></nobr> quo Paulinus ad Evangelii praedicationem apud Hunnos
animum adjecit.
</p><h4>EPISTOLA XLI.
AD PAULINUM PATRIARCHAM.
(Forte anno 796.)</h4>
<em>Sui memorem esse rogat in S.</em> missa. S. crucis, et alias
reliquias sibi mitti petit; hortatur ad laborem praedicationis.
<p>Paulino sanctissimo patriarchae humilis levita Alcuinus
salutem.
</p><p><nobr><sub></sub></nobr> Absentia corporis non oportet dilectionem dividere,
quia amicitia quae deseri potest nunquam vera
fuit. Ex quo te sciebam, dulcissime amice, semper
amabam, et pepigit cor meum foedus amicitiae
cordi tuo. Et sic nomen Paulini mei, non in cera,
quae deleri potest, scripsi. Ne, quaeso, obliviscaris in
tuis sanctis orationibus nomen amici tui Albini: sed
in aliquo memoriae gazophylacio reconde illud, et
profer eo tempore opportuno, 
<br>@ <nobr><sub></sub></nobr> <em>Quo panem et vinum in subst.</em> corp. et sang.
Christi consecr. Illustre sane testimonium pro dogmate
transsubstantiationis eo tempore credito.
«Haec nostra, haec majorum nostrorum fides (ait celeberrimus
Mabillonius in libr. de Liturgia Gallicana,
pag. 95), quam utinam fratres nostri aversi jam tandem
vel sero agnoscant; neque nos amplius provocent
ad fictitiam illam novationem, quam Paschasio
Radberto auctore saeculo IX contigisse criminantur.
Unius Alcuini auctoritas, tam clara et manifesta,
hanc controversiam dirimere deberet . . . . et qui tam
perspicuis verbis detrahit fidem, is non veritatis,
<nobr><sub></sub></nobr> sed contentionis, sed erroris, sed schismatis amator
est.» quo panem et vinum
in substantiam corporis et sanguinis Christi consecraveris.
</p><p>Diu dilectionis tuae exspectavi promissa, hoc est,
vivificae crucis, vel aliarum reliquiarum patrocinia.
Noli me, obsecro, tanto fraudare munere; nec te
veritatis . . . . . Nolo longinquitatem viae causeris. Charitas
<nobr><sub></sub></nobr> pennas ad volandum inveniet, <em>nec flumina
obruent illam</em> <strong>(Cant. VIII, 7)</strong>. Sufficiunt alae fidei in palatio
regis, quibus nec voluntas deest in accipiendo,
nec fides in reddendo. Si quid nostra petitio apud vos
valeat, et tua semper ad Deum valeat petitio, qui te
in tam sublimi statuit gradu, ubi ejusdem Dei Domini
nostri Jesu Christi effectus . . . . .
</p><p>Vide quam sublime est hoc nomen. Contende meritis
esse quod nomine vocaris. <em>Clama, ne cesses,
exalta quasi tuba vocem tuam</em> <strong>(Isa. LVIII, 1)</strong>. Sit guttur
tuum tuba Dei. <em>Praedica importune, opportune</em>
 <strong>(II Tim. IV, 2)</strong>. Tu gallus in praedicatione, succinctus
in castitate. Tu aries in veritate fortissimus, cui
nullus regum resistere poterit <strong>(Prov. XXX, 30, 31)</strong>.
Tu lucerna super candelabrum in domo Dei (Matth.
<nobr><sub></sub></nobr> V, 15). Tua lingua coelum claudit et aperit <strong>(Apoc. III,
7)</strong>. Aperit primum per praedicationis devotionem. Ad
exemplum Christi recurre, qui per civitates, castella,
vicos, villas, evangelizando iter agebat <strong>(Matth. IX,
35)</strong>: etiam et domos publicanorum vel peccatorum,
propter occasionem praedicationis, non abhorruit
intrare <strong>(Luc. V, 29)</strong>. Spes praemii solatium sit laboris.
</p><p>Quid facio insipiens ego contra philosophicum
proverbium, ligna in silvam ferens, stillicidiis flumina
irrigans? Modulum meum extuli figurae. Obsecro
per ejus amorem, qui duo minuta viduae donis
divitum praeferebat <strong>(Marc. XII, 42, 43)</strong>. Charitas
omnia suffert, in qua qui manet, in Deo manet
<strong>(I Cor. XIII, 7)</strong>, quia Deus charitas est (I Joan.
<nobr><sub></sub></nobr> IV, 16).
</p><p>{50}
<br>@ <nobr><sub></sub></nobr> Edit. Quercet. 105 ex ms. <strong>(Froben. 42)</strong>.
</p><h4>EPISTOLA XLII.
AD MEGENFRIDUM.
(Anno 796?)</h4>
<em>De ordine, et modo praedicandi edocet;</em> avaritiam et
nimiam exactionem decimarum reprehendit; dolet
multos esse, qui sacerdotii honores quaerunt, gradus
vero et ministerium fugiunt. Carolum rogari cupit,
ut plures mittantur boni operarii in messem.<nobr><sub></sub></nobr> 
<p>Dilectissimo in Christi charitate amico et regalis
palatii
<br>@ <nobr><sub></sub></nobr> <em>Archario Megenfrido.</em> Alias etiam <em>Magenfridus</em>
et <em>Maganfredus nominatur dux exercitus Saxonici
in expeditione Hunnica anni 791.</em> Vide poetam Saxonem,
et Eginhardi Annal. ad eum annum. Hic
<em>Meginfridum regis cubicularium vocat.</em> Archarius
ergo cubicularius est, seu, ut paulo inferius Alcuinus
pluribus explicat verbis, <em>dispensator thesaurorum, et
serator consiliorum;</em> quasi intimus consiliarius. Vid.
Cangii Gloss., voce <em>Arcarius.</em> archario Megenfrido Flaccus Albinus perpetuae
sospitatis salutem.
</p><p>Solet itaque chartula charitatis calamo perscripta
inter amicales currere personas, ut ardorem sui
pectoris litteris fraternis ostendat obtutibus, et quod
intus latet in animo, foras videatur in scriptis. Unde
ego tui memor, amice charissime, tibi hos tuae salutis,
imo et multorum, admonitorios dirigere curavi
apices. Nec me superfluum in his litteris aestimes,
sed devotum; desiderans utrumque, et praesentis
vitae prosperitatem et futurae: quatenus in ista temporali
<nobr><sub></sub></nobr> feliciter vivas, et in illa aeterna beate regnes
cum Christo.
</p><p>Considerandum vero est diligentissime omni homini
quid fugere debeat, et quid sequi. Quae duo
Psalmista uno brevissimo versiculo ostendit dicens:
<em>Diverte a malo, et fac bonum</em> <strong>(Psal. XXXIII, 15)</strong>. Non
sufficit solum mala non facere, nisi et bona faciat,
aeternam cupienti possidere gloriam. Unde et ipsa
Veritas in Evangelio cuidam se interroganti respondit:
<em>Si vis vitam ingredi, serva mandata</em> <strong>(Matth. XIX,
17)</strong>. Sed unicuique pensandum est in quo gradu statuisset
eum Deus, et quo talento ditasset cum. Non
enim solis episcopis vel presbyteris pecuniam suam
tradidit Dominus ad multiplicandum, sed omni dignitati
et gradui talenta bonae operationis tradidit,
<nobr><sub></sub></nobr> ut datam sibi gratiam fideliter administrare studeat,
et conservis suis erogare contendat. Alius est qui talentum
praedicationis accipit, alius sapientiae; alius
divitiarum, alius cujuslibet administrationis; quidam
forte alicujus artificii donum a Deo horum omnium
bonorum dispensatore. Et in his omnibus fides et
devotio spectanda est, ut fideliter laboret, et viriliter
sui domini pecuniam multiplicare satagat, quatenus
desiderabilem vocem audire mereatur: <em>Euge, serve
bone et fidelis, quia super pauca fuisti fidelis, supra
multa te constituam;</em> intra in gaudium domini tui
<strong>(Matth. XXV, 21)</strong>.
</p><p>Qui vero pecuniam praedicationis accipiunt, diligenter
considerare debent quid cuique congruat loco
<nobr><sub></sub></nobr> vel tempori; etiam et quo ordine praedicatio Christianitatis
incipienda sit vel perficienda. Nam Dominus
noster Jesus Christus cum triumpho gloriae ad
paternam rediens sedem apostolis suis praecepit dicens:
<em>Ite, docete omnes gentes,</em> baptizantes eos in nomine
<nobr><sub></sub></nobr> Patris, et Filii, et Spiritus sancti. Docentes eos
servare omnia quaecunque mandavi vobis <strong>(Matth. XXVIII,
19, 20)</strong>. 
<br>@ <nobr><sub></sub></nobr> <em>Primo fides docenda est.</em> Eadem scribit Alcuinus
ad Carolum Magnum epist. 28 (nunc 33), et ad
Arnonem 31 (nunc 36); anno 796. Primo fides docenda est, et sic baptismi
percipienda sunt sacramenta. Deinde evangelica
praecepta tradenda sunt. At si aliquid horum trium
deerit, salutem animae suae auditor habere non poterit.
Fides quoque, sicut sanctus ait Augustinus, res
est voluntaria, non necessaria. Attrahi poterit homo
in fidem, non cogi. Cogi poteris ad baptismum, sed
non proficit fidei. Nisi infantilis aetas, aliorum peccatis
obnoxia, aliorum confessione salvari poterit.
Perfectae aetatis vir pro se respondeat, quid credat,
aut quid cupiat. Et si fallaciter fidem profitetur, veraciter
salutem non habebit. Unde et praedicatores
paganorum populum pacificis verbis et prudentibus
<nobr><sub></sub></nobr> fidem docere debent. Novit Dominus qui sint ejus;
et quorum cor vult, aperit, ut intelligant quae a doctore
dicantur. Sed et post fidei et baptismi perceptionem
molliora praecepta infirmioribus animis sunt
praebenda. Nam et apostolus Paulus novellae Galatarum
[Corinthiorum] genti scribens ait: <em>Lac vobis
dedi potum, non solidum cibum</em> <strong>(I Cor. III, 2)</strong>. Solidus
vero cibus virorum est fortium; id est, praecepta
majora illorum sunt, qui multo tempore exercitatos
habent sensus in lege {51} Domini. Et veluti
lac fragili congruit aetati, ita suaviora praecepta rudi
populo in principio fidei tradenda sunt.
</p><p>Igitur et in Actibus apostolorum <strong>(Cap. XV, 2)</strong> legimus
Paulum et Barnabam Hierosolymam ascendisse
ad Jacobum et caeteros apostolos, super hac
<nobr><sub></sub></nobr> quaestione, quomodo gentibus praedicare debuissent?
At illi praescribentes unanimi consilio statuerunt ut
nil molestiae legalis imponeretur cervicibus eorum,
sed tantum ut abstinerent se a fornicatione, a sanguine,
suffocatione et simulacris <strong>(Ibid., vers. 28, 29)</strong>.
Imo et ipse Paulus praedicator gentibus gloriabatur
se ex labore manuum suarum vivere. Ait enim in
quadam Epistola sic: <em>Vos scitis quod mihi et his
qui mecum sunt manus istae ministraverunt, ne cui
vestrum molesti essemus</em> <strong>(Act. XX, 34; II Thessal.
III, 8)</strong>. Et item: <em>Melius est mihi mori, quam ut gloriam
meam quis evacuet.</em> Quae est gloria mea? ut
Evangelium sine sumptu exponam (I Cor. IX, 15-18).
Hoc enim tantus et a Deo specialiter electus gentium
<nobr><sub></sub></nobr> praedicator egit, ut omnem radicitus occasionem
avaritiae praedicatoribus abscinderet: quatenus nullus,
qualibet cupiditate illectus, sed sola Christi
charitate confortatus verbum Dei praedicaret, sicut
ipse in Evangelio suis praecipiens discipulis ait: <em>Gratis
accepistis, gratis date</em> <strong>(Matth. X, 8)</strong>.
</p><p>Si tanta instantia suave Christi jugum et onus
ejus leve durissimo Saxonum populo praedicaretur,
quanta decimarum redditio, vel legalis pro parvissimis
quibuslibet culpis edicti necessitas exigebatur, forte
baptismatis sacramenta non abhorrerent. Sint tandem
<nobr><sub></sub></nobr> aliquando doctores fidei apostolicis eruditi
[<em>suppl.</em> exemplis]. Sint praedicatores, non praedatores.
Confidant in illius pietate, qui ait: <em>Nolite portare
sacculum, aut peram</em> <strong>(Luc. X, 4)</strong>, et caetera quae
sequuntur. Et de quo propheta inquit: <em>Qui nunquam
derelinquit sperantes in se</em> <strong>(Dan. XIII, 60)</strong>.
</p><p>Haec tuae, venerande amice, scripsi dilectioni, quatenus
tuis proficiant admonitionibus, qui a te consilium
audire desiderant. Sat enim haec omnia optime
novit dilectus meus David, cui Deus et sapientiam
dedit, et bonam voluntatem: et plurimos convertit
populos ad charitatem Christi et laudem. Cui
omnis bonitas et potentia ad benefaciendum sufficit.
Nisi unum tantummodo [<em>F.</em> suppl. deficit?] propter
tempora periculosa hujus saeculi, quod rariores habet
<nobr><sub></sub></nobr> adjutores in opere Domini quam necesse sit.
Nullus tamen in mundo meliores, ut credo, habet
quam ille. Hos erudiat, admoneat et doceat, secundum
sapientiam sibi a Deo datam. Et tu, fidelissime
dispensator thesaurorum et serator consiliorum
et adjutor devotus, viriliter fac voluntatem illius.
Esto in consilio suavis et in opere strenuus, pacificus
in domo, prudens in legationibus, pius in pauperes
et miseros, justus in judiciis, largus in eleemosynis;
ut ex temporalibus divitiis tuis aeternas
tibi merearis in coelis.
</p><p>Adhuc me dilectio dilecti mei David, et sollicitudo
salutis multorum, cogit tibi suadere, quae utilia scio
coram Deo et honesta coram saeculo. Nam quidam
<nobr><sub></sub></nobr> sacerdotes Christi, qui habent parochias et honores
saeculi, et gradus ministerii non volunt habere: videtur
mihi melius, ut plenam habeant benedictionem
et plenam mercedem apud Deum. Nunc vero
alius laborat pro mercede perpetua, illi vero pro
saeculari honore. 
<br>@ <nobr><sub></sub></nobr> Legendum puto: <em>Privati vero sunt potestate ligandi</em>
<nobr><sub></sub></nobr> et solvendi, quod clarissimum in Ecclesia Christi
donum Christus dedit apostolis, etc. Locus nota
bilis contra commendatitios episcopos, parochos,
etc., qui honores ambiunt, ministerium refugiunt. Privati vero sunt, ut cum pace
dicam. Potestatem ligandi et solvendi, quod clarissimum
est in Ecclesia Christi donum, Christus dedit
apostolis, et per eos successoribus suis. Nec non et
Ecclesiis, quae non habent pastores, periculosum est
gregem Christi absque pastore diu manere. Intrant
lupi rapaces, sed non est qui exigat eos. Sedet sola
et vidua domina gentium et non est qui consoletur
eam <strong>(Thren. I, 1, 2)</strong>. Dicit et ipsa Veritas: <em>Messis
quidem multa, operarii autem pauci;</em> rogate dominum
<nobr><sub></sub></nobr> messis, ut mittat operarios in messem suam <strong>(Luc.
X, 2)</strong>. Et ego tibi, charissime amice, messis quidem
multa est in populo Christiano, sed non sunt in
quibusdam locis messores. Tu vero roga dominum
messis, id est, David meum dilectum, ut mittat operarios
in messem suam; quatenus illis dicat rogatus,
sicut suus proprius protector et unicus, et amator
Christus Deus dixit discipulis {52} suis: <em>Ite, ecce ego
mitto vos</em> <strong>(Luc. X, 3)</strong>. Ipse est dominus vineae, mittat
operarios in vineam suam et dicat: Ite et vos in
vineam meam et quod justum fuerit, accipietis pro
<nobr><sub></sub></nobr> labore vineae meae <strong>(Matth. XX, 4, 7)</strong>. Ipse [<em>F.,</em> ipsi]
est potestas et dispensatio vineae Christi, id est Ecclesiarum
Dei. Illius est laus et gloria, et merces
aeterna, ut bene ordinentur, et regantur, et pastores
habeant, quantos invenire possint
<br>@ <nobr><sub></sub></nobr> Locus corruptus., dignos et
Deo placabiles. Ille est in hoc regno, qui omnes
praedicare potest, et de omnibus Ecclesiis mercedem
habere et benedictionem in saeculo, et aeternam beatitudinem
et beatam aeternitatem cum Christo et
sanctis ejus.
<br>@ <nobr><sub></sub></nobr> Edit. Quercet. 1, Canis. 3 <strong>(Froben. 38)</strong>. Scripta
fuisse videtur non diu postquam monasterio Turonensi
sancti Martini abbas praefectus, ibi scholas
aperuit, circa annum 796. Quod inde colligo, quia
dum hanc epistolam scriberet, nondum provisus fuerat
necessariis ad docendum libris.
</p><h4>EPISTOLA XLIII.
AD CAROLUM MAGNUM.
(Anno 796.)</h4>
<em>Significat suum gaudium ob prosperitatem regis.</em> Ad
studia sua provehenda petit ex Anglia libros suos
afferri. Utilitates studii litterarii recenset: huic adolescentes
palatii suadet addici.<nobr><sub></sub></nobr> 
<p>Domino piissimo et praestantissimo et omni honore
dignissimo David regi Flaccus Albinus verae beatitudinis
aeternam in Christo salutem.
</p><p>Dulcedo sanctae dilectionis vestrae omnibus horis,
etiam et momentis, aviditatem pectoris mei abundanter
reficit; et decoris vestri facies, quam saepius
amabiliter considerare solebam, totas memoriae meae
venas cum magna jucunditate desiderabiliter implet,
et quasi multarum in corde divitiarum species, vestrae
bonitatis nomen et aspectus reconditur. Ideo
magna mihi est jucunditas, vestrae dulcissimae prosperitatis
audire laetitiam, ad quam etiam cognoscendam
hunc
<br>@ <nobr><sub></sub></nobr> <em>Puerulum.</em> Quis ille? Candidus fortassis, quem
multoties mittendis epistolis adhibuit. puerulum, ut scitis, parvitatis meae
<nobr><sub></sub></nobr> clientellum [<em>Al.,</em> clientulum] direxi: quatenus in salute
sublimitatis vestrae, in gratiarum actionibus laetus
collaudem misericordiam Domini nostri Jesu
Christi. Non solum ego ultimus servulus Salvatoris
nostri, congaudere debeo prosperitati et exaltationi
clarissimae potestatis vestrae: sed tota sancta
Dei Ecclesia unanimo charitatis concentu gratias
agere Domino Deo omnipotenti debebit, qui tam
pium, prudentem et justum, his novissimis mundi et
periculosissimis temporibus populo Christiano perdonavit
clementissimo munere rectorem atque defensorem:
qui prava corrigere, et recta corroborare,
et sancta sublimare omni intentione studeat, et nomen
Domini Dei excelsi per multa terrarum spatia
dilatare gaudeat, et catholicae fidei lumen in extremis
<nobr><sub></sub></nobr> mundi partibus incendere conetur. Haec est, o
dulcissime David, gloria, laus et merces tua in judicio
diei magni, et in perpetuo sanctorum consortio;
ut diligentissime populum, excellentiae vestrae
<nobr><sub></sub></nobr> a Deo commissum, corrigere studeas, et ignorantiae
tenebris diu animas obcaecatas ad lumen verae fidei
deducere coneris. Nunquam optimis voluntatibus,
vel bonis conatibus remuneratio divina deerit: sed
qui plus laborat in voluntate Dei, plus mercedis
recipiet in regno Dei. Tempus hujus vitae velociter
currit, fugit, et non revertitur [<em>Al.,</em> respicit]; {53}
ineffabilis vero Dei pietas humano praevidebat generi
breviter laborare, et aeternaliter coronari. Ideo pretiosa
debent esse nobis tempora, ne perdamus per
negligentiam quod per bonae vitae exercitium habere
poterimus [<em>Al.,</em> potuerimus] aeternum. Nec tantum
diligere aliquid poterimus in terra, quantum
beata amabitur requies in coelo: quam qui tunc habere
concupiscat, bonis nunc operibus promereri
<nobr><sub></sub></nobr> contendat. Omnibus itaque communiter regni coelestis
janua patescit; sed illis intrare conceditur,
qui cum multiplici bonitatis fructu ad eam venire
festinant.
</p><p>Ego vero Flaccus vester secundum exhortationem
et bonam voluntatem vestram, aliis per tecta sancti
Martini sanctarum mella Scripturarum ministrare
satago; alios vetere antiquarum disciplinarum mero
inebriare studeo; alios grammaticae subtilitatis enutrire
pomis incipiam; quosdam stellarum ordine,
ceu picto cujuslibet magnae domus culmine, illuminare
gestio. Plurima plurimis factus <strong>(I Cor. IX, 22)</strong>,
ut plurimos ad profectum sanctae Dei Ecclesiae, et
ad decorem imperialis regni vestri erudiam, ne sit
vacua Dei omnipotentis in me gratia <strong>(I Cor. XV, 10)</strong>,
<nobr><sub></sub></nobr> nec vestrae bonitatis largitio inanis. Sed ex parte
desunt mihi servulo vestro exquisitiores eruditionis
scholasticae libelli, quos habui in patria per bonam
et devotissimam
<br>@ <nobr><sub></sub></nobr> Haec paulo aliter citat Wilhelmus Malmesbur.
lib. I de Gest. reg. Angl., cap. 3, et lib. III de Gestis
pontif.: «Date mihi exquisitiores eruditionis scholasticae
libellos, quales in patria habui, per bonam et
<nobr><sub></sub></nobr> devotissimam magistri mei Egberti archiepiscopi industriam.
Et si placet sapientiae vestrae, remittam
aliquos ex pueris nostris, qui excipiant inde quaeque
necessaria, et revehant in Franciam flores Britanniae,
et non sit tantummodo in Eboraco hortus conclusus,
sed etiam in Turonica emissiones paradisi.» Ex his
duo colligimus: primum, Alcuinum Eboraci studia
sua confecisse; alterum vero multo evidentius, non
Lutetiae Parisiorum aut in Fuldensi monasterio, sed
in civitate Turonum ad Ligerim scholam suam erexisse,
e qua deinde prodierunt tot viri doctrina insignes.
BASNAGE. magistri mei industriam, vel etiam
mei ipsius qualemcunque sudorem. Ideo haec vestrae
excellentiae dico, ne forte vestro placeat totius sapientiae
desiderantissimo consilio, ut aliquos ex pueris
nostris remittam, qui excipiant inde nobis necessaria
quaeque, et revehant in Franciam flores Britanniae:
ut non sit tantummodo in Euborica hortus conclusus,
sed in Turonica emissiones paradisi cum pomorum
fructibus, ut veniens Auster perflaret hortos Ligeri
fluminis, et fluant aromata illius, et novissime fiat,
quod sequitur in Cantico, unde hoc assumpsi paradigma:
<em>Veniat dilectus meus in hortum suum,</em> et comedat
<nobr><sub></sub></nobr> fructum pomorum suorum. Et dicat adolescentulis
suis: <em>Comedite amici mei, bibite et inebriamini,
charissimi.</em> Ego dormio, et cor meum vigilat <strong>(Cant. V,
1, 2)</strong>. Vel illud exhortativum ad sapientiam discendam
<nobr><sub></sub></nobr> Isaiae prophetae elogium: <em>Omnes sitientes venite
ad aquas:</em> et qui non habetis argentum, properate,
emite, et comedite: Venite, emite, absque argento, et
absque ulla commutatione vinum et lac <strong>(Isa. LV, 1)</strong>.
</p><p>Haec sunt quae vestra nobilissima intentio non
ignorat, quomodo per omnes sanctae Scripturae paginas
exhortamur ad sapientiam discendam. Nil esse
ad beatam vitam sublimius adipiscendam, nil ad
exercitium jucundius, nil contra vitia fortius, nil in
omni dignitate laudabilius; etiam et secundum philosophorum
dicta nil ad regendum populum necessarius,
nil ad componendam in optimos mores vitam
melius, quam sapientiae decus, et disciplinae laus et
eruditionis efficacia. Unde et de laude illius sapientissimus
exclamat [<em>Al.,</em> explanat] Salomon: <em>Melior</em>
<nobr><sub></sub></nobr> est sapientia cunctis pretiosissimis, et omne desiderabile
ei non potest comparari. Haec est quae humiles
exaltat, quae sublimes honorat. Per illam reges regnant,
et legum conditores justa decernunt. Per illam principes
imperant et potentes decernunt justitiam. Beati
qui custodiunt vias ejus, et beati qui vigilant ad fores
illius quotidie <strong>(Prov. VIII, 11 seqq.)</strong>. Ad hanc omni
studio discendam et quotidiano exercitio possidendam
exhortare, domne rex, juvenes quosque in palatio
excellentiae vestrae, quatenus in ea proficiant aetate
florida, ut ad honorem canitiem suam perducere
digni habeantur, et per eam ad perpetuam valeant
pervenire beatitudinem. Ego vero, secundum modum
ingenioli mei, apud servos vestros in his partibus seminare
sapientiae grana segnes [<em>Al.,</em> segnis] non ero,
<nobr><sub></sub></nobr> memor illius sententiae: <em>Mane semina semen tuum,
et vespere non cesset manus tua;</em> quia nescis quid
magis oriatur, hoc an illud. Et si utraque simul, melius
est <strong>(Eccle. XI, 6)</strong>.
<br>@ <nobr><sub></sub></nobr> <em>Mane .</em> . . . seminavi in Britannia. Inde aliqui
<nobr><sub></sub></nobr> concludunt, Alcuinum praecipuas Britanniarum academias
perlustrasse. Ferunt Annales Cantabrigienses,
in ea academia post Bedam docuisse Alcuinum. Sed
nihil obstat quo minus Eboraci remanens, in totam
Angliam doctrinae lucem effuderit. Ex eo loco probatur
evidentius, senem fuisse Alcuinum, cum Turonibus
scholam erexit. BASNAGE. Mane [<em>Al.,</em> Multa] florentibus per aetatem studiis
seminavi in Britannia. Nunc vero frigescente sanguine
quasi vespere in Francia seminare non cesso. Utraque
enim, Dei gratia donante, oriri optans. Mihi fracto
corpore solatio est sententia sancti Hieronymi,
qui ait in epistola <strong>(Epist. 52)</strong> ad Nepotianum: «Omnes
pene {54} virtutes corporis mutantur in senibus, et
crescente sola sapientia decrescunt caetera.» Et post
paululum: «Senectus vero eorum qui adolescentiam
<nobr><sub></sub></nobr> suam honestis artibus instruxerunt, et in lege Domini
meditati sunt die ac nocte, aetate fit doctior, usu tritior,
processu temporis sapientior; et veterum studiorum
dulcissimos fructus metit.» In qua epistola,
de sapientiae laude, et veterum studiis plura potest,
cui placuerit, legere, et intelligere quantum veteres
in decore sapientiae florere studuerunt. In hanc vestram
Deo amabilem, et vitae laudabilem semper proficere
et gaudere agnovi diligentiam; et nobilitatem
saecularis prosapiae majore mentis nobilitate exornare.
In qua Dominus noster Jesus Christus, qui est
virtus et sapientia Dei, te custodiat, et exaltet, et ad
gloriam beatae et perpetuae visionis suae pervenire
faciat.
<br>@ <nobr><sub></sub></nobr> Edit. Quercet. 93, Canisii 47 <strong>(Froben. 39)</strong>.
</p><h4>EPISTOLA XLIV.
AD DAMOETAM FILIUM.
(Anno 796.)</h4>
<em>Prospera precatur eunti in hostem, et de amicorum
dolet absentia.</em> <nobr><sub></sub></nobr> 
<p>Flaccus Albinus
<br>@ <nobr><sub></sub></nobr> <em>Flavio Domoetae.</em> Fuisse hunc virum illustrem,
domi militiaeque strenuum, patet ex hac et sequenti
epistola, ubi hunc in exercitu Caroli Magni, Saxones
debellaturi, juri dicundo fuisse praefectum liquet ex
his verbis: <em>In diversarum auditu causarum justitia
semper resonet in ore.</em> CANIS. Flavio Damoetae filio charissimo
salutem.
</p><p>Tuae congaudeo dilectioni, et praestatae [praestitae]
fidei congratulor: quia semper ubique te fidelem inveni,
et benevolum erga me agnovi, sicut filium in
patrem: nec aliter inveni, nisi ut voluntas tua semper
meam subsecuta est voluntatem. Ideo taedium
habet animus meus de absentia faciei tuae: tamen in
charitate cordis mei te semper praesentem habeo,
Deumque pro tua deprecor prosperitate, ut te mihi
in gaudium, tibique ipsi in salutem longaevis conservare
dignetur temporibus. Sed valde sollicitus sum
<nobr><sub></sub></nobr> 
<br>@ <nobr><sub></sub></nobr> <em>De itinere in hostem.</em> Saxones, ut infra. Id factum
censet Mabillonius anno 783. Praeplacet opinio
Pagii, qui, num. 22, epistolae huic annum 796 assignat. de itinere tuae profectionis in hostem, quia plurima
solent in talibus evenire pericula rebus. Tamen qui
justitiam habet eundi et pro Deo decertandi, fiduciam
potest habere de auxilio illius, pro cujus amore tantum
subire laborem non formidat. Tu vero
<br>@ <nobr><sub></sub></nobr> <em>Iter tuum confessione.</em> Hortatur militem ut ante
<nobr><sub></sub></nobr> praelium sacramentali confessione peccata expiet, laudato
<nobr><sub></sub></nobr> priscis militibus more, qui et apud Normannos,
de quibus Wilhel. Malmesb. lib. III. Reg. Angl., tota
nocte confessioni peccatorum vacantes, mane Dominico
corpore communicarunt; pedites cum arcubus
et sagittis, etc. CANIS. iter
tuum confessione confirmare, eleemosynis roborare,
orationibus servorum Dei undique munire memento:
ut angelus Domini te inter omnia adversa tueatur et
comitetur, quatenus cum securitate vadas et cum
pace revertaris.
</p><p>{55} Ego pene, quasi orbatus filiis, remaneo domi.
Damoeta Saxoniam, Homerus Italiam, 
<br>@ <nobr><sub></sub></nobr> <em>Candidus Britanniam.</em> Hunc Candidum Lindisfarnensis
Ecclesiae alumnum, Higebaldi episcopi discipulum
facit Lelandus de Script. Britann. cap. 100,
p. 133, ubi refert fragmentum epistolae Alcuini ad
eumdem Higebaldum, quo Candidum tacito studio
repetit; quod vid. supra epist. 8 (nunc 9), ad Lindisfarnenses. Candidus Britanniam
recessit, Martinus
<br>@ <nobr><sub></sub></nobr> <em>In Vicos apud S.</em> Jodocum. De cella S. Jodoci a
Carolo collata Alcuino, alibi diximus. Ex hoc loco
Baluzius in not. ad epist. 11 Lupi abbatis Ferrarensis
colligit, Vicum seu Quentavicum idem esse ac
monasterium S. Jodoci, vulgo, <em>Saint-Josse-surmer.</em> in Vicos apud S. Jodocum
<nobr><sub></sub></nobr> infirmus remansit, pro cujus sanitate, ut Dei
depreceris clementiam, obnixe flagito. De Mopso,
qui apud S. Martinum, sicut audisti, infirmatus est,
nihil aliud audivi certum; nec te abeunte, missos
illius vidi. Sed pene tristitia totus absorptus fui in
<br>@ <nobr><sub></sub></nobr> <em>Filia mea.</em> Quaenam haec, pro cujus valetudine
tot preces, tot eleemosynae, tanta sollicitudo? Ausim
dicere, esse Liutgardem Caroli Magni uxorem, quam
alibi filiam suam vocat Alcuinus. CANIS. filia mea, quae tres dies pene desperata fuit; sed
modo, donante divina misericordia, per preces servorum
Dei et eleemosynarum largitatem bene consolati
sumus in ea, quia bene recuperata est. Ecce
qualibus pater tuus agitatus est fluctibus! Tu, fili
charissime, cum tuae reverentiae commilitonibus
pro eo intercedere satage, quatenus spiritus consolationis
hos ejus animi motus tranquilla pace componere
dignetur; et David dilectum suum, et vos
omnes victores cum gaudio reducat in patriam.
<nobr><sub></sub></nobr> Aeternae patriae civem te faciat divina clementia, dilectissime
fili.
<br>@ <nobr><sub></sub></nobr> Edit. Quercet. 41, Canis. 50 <strong>(Froben. 40)</strong>. Collata
cum cod. ms. Salisb.
</p><h4>EPISTOLA XLV.</h4>
<br>@ <nobr><sub></sub></nobr> Apud Canisium, et in Salisb. cod. deest illa inscriptio:
<em>Ad Riculfum archiepiscopum, etc.</em> Quercetanus
illam in cod. Petavino repererit; nihil tamen
probat, ait Basnagius, illum Damoetam fuisse episcopum;
quin imo ex epistola superiori et sequenti
conjicias potius fuisse virum saecularem, qui jus inter
milites in Saxonia summa cum aequitate dicebat. AD RICULFUM ARCHIEPISCOPUM MAGENSIS CIVITATIS
COGNOMENTO DAMOETAM.
<em>De absentia amicorum tristatur;</em> et ad aeternorum
amorem hortatur.
<p>Probatissimo amico Damoetae Albinus salutem.
</p><p>Nimium mihi longum videtur tempus, quod tuae
dilectionis faciem non vidi, verba non audivi. Et tantum
ex praesentia tui gaudebat animus, quantum
<br>@ <nobr><sub></sub></nobr> <em>In absentia contristatur.</em> Haec et sequentia concordant
cum epist. priori, ubi conqueritur quod pene
orbatus filiis domi solus relictus sit, ut adeo idem sit
hic et ille Damoeta, vir nempe saecularis, non episcopus. in
absentia contristatur. Quid faciet mens, nisi lugeat,
dum paucos habet amicos? Proh dolor! sed illi semper
<nobr><sub></sub></nobr> (pene) absentes. Tamen quod valeo faciam, te
memorans apud Dominum, tibi prospera semper illius
concedere clementiam deprecans, cujus dilectione
tuum semper impleatur pectus. Hae sunt verae
divitiae, quae nunquam decipiunt habentem, {56} nec
in ipsa morte amittuntur, sed plus abundant, dum
cernitur quod amatur. Inter temporalia et aeterna
hoc interest [quod temporale] aliquid plus diligitur
antequam habeatur, vilescit autem cum advenerit.
Aeternum autem ardentius diligitur adeptum quam
desideratum. Ideo plus amemus aeterna quam temporalia,
ut in aeternitate beate et feliciter vivere mereamur.
Valeto in saecula.
<br>@ <nobr><sub></sub></nobr> Edit. Quercet. 68, Canis. 41 <strong>(Froben. 41)</strong>.
</p><h4>EPISTOLA XLVI.
AD DAMOETAM.</h4>
<em>Gratias agit pro dono;</em> hortatur ad justitiam cuique
faciendam; atque amici suspirat adventum.<nobr><sub></sub></nobr> 
<br>@ <nobr><sub></sub></nobr> <em>Viro clarissimo.</em> Haec verba et quae sequuntur
deerant in cod. Sanct-Gallensi apud Canisium. Flavio Damoetae viro clarissimo plurimam Albinus
perpetuae pacis salutem.
<p>De vestra valde gaudeo prosperitate, et de munere
charitatis vestrae multum gavisus sum, tot agens
gratias quot dentes in dono numeravi. 
<br>@ <nobr><sub></sub></nobr> {57} <em>Mirum animal.</em> Ita jocari hic placuit Alcuino
de pectine a Damoeta sibi donato, quod caput animalis
praeferebat. Huc pertinet carmen 219 edit.
Quercet., quod cum hac epistola connexum fuisse
videtur, et ita sonat:

</p><p>Bestia nam subito nostras subrepserat aedes
In qua . . . fuit capitum miranda duorum, Quae maxilla tamen pariter conjunxerat una, Bis ternis decies sed dentibus horruit illa. Esca fuit crescens illis de corpore vivo, Nec caro, nec fruges, fructus nec vina bibentum
Dentibus edebat, patulo non tabuit ore. Scis, Damoeta meus, quae sit haec bestia talis. Mirum animal,
duo habens capita et dentes LX, non elephantinae
magnitudinis, sed eburneae pulchritudinis. Nec
ego hujus bestiae territus horrore, sed delectatus
aspectu. Nec me frendentibus illa morderet dentibus
<nobr><sub></sub></nobr> timui, sed blanda adulatione capitis mei placare capillos
adrisi. Nec ferocitatem in dentibus intellexi,
sed charitatem in mittente dilexi, quam semper fideliter
in illo probavi. Sed quantum gaudeo in amoris
dulcedine, tantum doleo
<br>@ <nobr><sub></sub></nobr> <em>In absentiae longinquitate.</em> In expeditione nempe
Saxonica, de qua supra in Epist. 39 (nunc 44). in absentiae longinquitate.
Noluissem tanto tempore ab invicem separari, quos
ejusdem charitatis dulcissima colligant vincula. Quid
faciam, nisi lacrymis sequar amicum, donc reveniat,
quem animus optat habere praesentem.
</p><p>O fili charissime! inter occupationes saeculi non
obliviscare tui; sed dum corpus epulis pascitur,
anima eleemosynis reficiatur. Et dum fatigata ex itinere
membra quiete refocillantur, mens in Deo orationibus
roboretur: et in diversarum auditu causarum
justitia semper resonet in ore, et ex intimo cordis
<nobr><sub></sub></nobr> affectu miserorum procedat [<em>Al.,</em> proveniat] consolatio,
et spes aequitatis non fallat advenientes, nec
pietatis desint suffragia confugientibus ad vos, quia
pietas in pauperes gesta aeterna remuneratur beatitudine.
Haec, fili mi, faciens floreas in omni virtutum
decore, et te, quocunque vadas, divina comitetur
protectio, euntemque ubique deducat prospere, ac
redeuntem cum omni prosperitate citius reducat
ad nos, ut gaudeat amor patris in filio, et laudetur
Deus ubique, qui suos famulos sibimet invicem praesentabit
ovantes. Vigeas, valeas, et floreas, dulcissime
Damoeta.
<br>@ <nobr><sub></sub></nobr> Hoc et sequens fragmentum ejusdem, ut puto,
epistolae, recenset Malmesb. lib. I Reg. Angl., cap. 3.
In edit. Quercet., p. 1667 et 1668.
</p><h4>EPISTOLA XLVII.
AD OFFAM REGEM MERCIORUM.
(Anno 796.)</h4>
<br>@ <nobr><sub></sub></nobr> <em>Ad Offam regem, etc.</em> Fuit Offa rex Merciorum
potentissimus, regnumque tenuit ab anno 756 usque
ad annum 796 quo obiit VII Kal. Aug., ut scribit
Hovedenus, pag. 406. 

<p><em>Nuntiat Carolum genti Northanumbrorum iratum ob
necem regis Ethelredi.</em> <nobr><sub></sub></nobr> 
</p><p>Sciat veneranda dilectio vestra quod domnus rex
Carolus amabiliter et fideliter saepe locutus est mecum
de vobis, et in eo habetis fidelissimum amicum.
Ideo et vestrae dilectioni digna dirigit munera et per
episcopales sedes regni vestri. Similiter Ethelredo regi
et ad suas episcoporum sedes
<br>@ <nobr><sub></sub></nobr> <em>Dona direxit.</em> Quaenam illa dona fuerint, cognosces
ex epistola Caroli Magni ad eumdem Offam regem,
<nobr><sub></sub></nobr> quam in appendice exhibebimus, edit. Quercet. p. 1670. dona direxit. Sed heu!
proh dolor! donis datis et epistolis in manus missorum,
supervenit tristis legatio per missos, qui de Scotia per
vos reversi sunt, de infidelitate gentis et
<br>@ <nobr><sub></sub></nobr> <em>De nece regis.</em> Ethelredi nimirum regis Northanumbrorum,
quem sui interfecerunt XIV Kal. Maii
anno 796. Data ergo haec epistola post diem 18 Aprilis
ejusdem anni. nece regis.
Ita Carolus, retracta donorum largitate, in tantum
iratus est contra gentem illam, ut ait, perfidam
<nobr><sub></sub></nobr> et perversam, et homicidam dominorum suorum,
pejorem eam paganis existimans: et nisi ego intercessor
essem pro ea, quidquid eis boni abstrahere
potuisset et mali machinari, jam fecisset.
<br>@ <nobr><sub></sub></nobr> {58} Hoc alterum fragmentum est epistolae ad
Offam a Malmesb. loc. cit. relatum, edit. Quercet.
pag. 1667.
</p><h4>EPISTOLA XLVIII.
AD OFFAM REGEM MERCIORUM.</h4>
<em>In patriam</em> (Angliam) reverti volens retrahitur ob
perjuria et vastationem gentis.
<p>Ego paratus eram cum muneribus Caroli regis ad
vos venire, et ad patriam reverti; sed melius mihi
visum est propter pacem gentis meae in peregrinatione
remanere, nesciens quid fecissem inter eos,
inter quos nullus securus esse, vel in salubri consilio
proficere potest. Ecce
<br>@ <nobr><sub></sub></nobr> <em>Loca sancta a paganis vastata, etc.</em> Annis nimirum
superioribus. Vide epist. 8 (nunc 9) ad Lindisfarnenses,
et sequentes. loca sancta a paganis vastata,
altaria perjuriis foedata, monasteria adulteriis violata,
<nobr><sub></sub></nobr> terra sanguine dominorum et principum foedata.
<br>@ <nobr><sub></sub></nobr> Edit. Quercet. 38 ex ms. <strong>(Froben. 44)</strong>. Quo anno
data sit incertum, jungendam tamen commode censuimus
aliis ad Offam epistolis.
</p><h4>EPISTOLA XLIX.
AD OFFAM REGEM MERCIORUM.
(Anno incerto.)</h4>
<br>@ <nobr><sub></sub></nobr> <em>Offano regi.</em> Offanus et Offa idem nomen, ut
Beda et Bedanus, Columba et Columbanus, Thega et
Theganus. Non possum mihi temperare quin hoc loco
eruditorum curiositati exhibeam nummum argenteum
rarissimum regis Offae, ab annis aliquot in
<nobr><sub></sub></nobr> horto nostro abbatiali repertum, et in meo nummophylacio
servatum. Nullus dubito quin hic ejusdem
Offae regis bustum exhibeatur, ad quem Alcuinus has
familiares scripsit epistolas. Quid sibi velint litterae in
postica parte nummi excusae, aliasve ad nummi hujus
aut rei monetariae Anglorum medii aevi majorem notitiam
pertinentia, eruditi Britanni decernant.
<nobr><sub></sub></nobr> 
<br><img src="1000214A.bmp" border="0">

<p><em>Discipulum ad petitionem regis in Angliam remittit, qui
ibi in scholis doceat.</em> Hortatur ad regias virtutes.
</p><p>Domino excellentissimo Offano regi, humilis levita
Alcuinus salutem.
</p><p><nobr><sub></sub></nobr> Fideliter voluntati tuae semper placere cupiens,
hunc meum charissimum filium ad vos remisi sicut
petisti, deprecans ut eum honorifice habeatis, donec
ad vos, volente Deo, veniam: nec eum sinite otiosum
vagare, nec ebrietati servire; sed praevidete
ei discipulos, et praecipientes praecipite, ut diligenter
doceat. Scio quod bene dicit, et utinam
bene proficiat! quia discipulorum meorum profectus,
merces est mihi apud Deum. Et valde mihi placet,
quod tantam habetis intentionem lectionis, ut lumen
sapientiae luceat in regno vestro, quod multis modo
exstinguitur in locis. Vos estis decus Britanniae, tuba
praedicationis, gladius contra hostes, scutum contra
inimicos. Habete Deum semper ante oculos, facite
justitiam, amate misericordiam: quia qui ignoscit,
<nobr><sub></sub></nobr> ignoscitur ei <strong>(Matth. VI, 14)</strong>. Discite diligere mandata
Dei Christi, ut benedictio illius in omni bonitate
et prosperitate vos vestrosque nepotes consequatur in
aeternum. Divina te tuumque regnum coelesti bene
dictione comitetur gratia, domine excellentissime.
</p><p>{59}
<br>@ <nobr><sub></sub></nobr> Edit. Quercet. 48 ex ms. collata cum cod. Salisb.
<strong>(Froben. 45)</strong>.
</p><h4>EPISTOLA L.
AD ECGFRIDUM REGEM MERCIORUM.</h4>
<em>Exhortatur ad virtutem.</em>
<p>Nobilissimo juveni
<br>@ <nobr><sub></sub></nobr> <em>Ecgfrido.</em> Filio Offae regis Merciorum, de quo
Alfordus ad annum 787, num. 36: «Eodem anno,
quo habita in Merciis synodus, Offa filium suum
Ecgfridum regem coronari voluit, praesente, opinor,
Patrum conventu; ut disceret parente vivo sceptrum
tractare.» Scriptam esse hanc epistolam ante obitum
parentum, contextus loquitur; quo vero anno, incertum.
Successit patri in regnum anno 796 et eodem
etiam anno «saeva mors vernantis aetatis florem
messuit; nam quinto ab inito magistratu mense naturae
concessit,» ut habet Malmesb. Ecgfrido humilis levita Alcuinus
salutem.
</p><p>Quia sciebam te bonae indolis et summae nobilitatis
adolescentem exhortatorias praesumpsi tibi dirigere
litteras. Non quod tibi aliquid desit a sapientissimis
et optimis parentibus admonitionis necessariae, quorum
honestatis exempla populo praedicamenta sunt
<nobr><sub></sub></nobr> salutis; sed ut meae dilectionis in te ostenderem fidelitatem,
cupiens te proficere in Deo, virtutumque floribus
ornari, et cunctis Anglorum populis prodesse
in prosperitate. Ecce quam nobilissimis natus es parentibus,
quam magna enutritus cura. Noli moribus
esse degener, qui nativitate generosus existis. Disce
diligenter illorum exempla, a patre auctoritatem, 
<br>@ <nobr><sub></sub></nobr> <em>A matre pietatem.</em> «Haec communiter Zuendrida
<nobr><sub></sub></nobr> ab auctoribus appellatur, quae, si Matthaeum Parisiensem
audimus, Carolo Magno affinis fuit, et Drida prius
dicta, quam in Britanniam venisset. . . . Sed pietas
ejus erat generis feminini, et potentiam nacta degeneravit
statim in id, quod impietas dicitur.» Alford.
loc. cit. num. 38. a
<nobr><sub></sub></nobr> matre pietatem. Ab illo regere populum per justitiam,
ab ista compati miseris per misericordiam; ab
utroque Christianae religionis devotionem, orationum
instantiam, eleemosynarum largitatem, et totius vitae
sobrietatem. Tu baculus senectutis illorum esto, humiliter
illorum obediens praeceptis; quatenus illorum
te benedictio consequatur in aeternum. Nam juxta
Salomonem, benedictio parentum filios exaltat <strong>(Eccli.
III, 11)</strong>, Item idem ait: <em>Filius sapiens gloria est patris</em>
 <strong>(Prov. X, 1)</strong>. Noli luxuriae subditus esse, sed
Deo: quia castum corpus et animam vitiis non maculatam
Spiritus inhabitat sanctus. Non decet te rusticum
esse moribus, vel verbis lasciviosum, qui natus
es in solio regni. Temperantia et honestas vitae te
amabilem et laudabilem cunctis efficiet populis. Incipe
<nobr><sub></sub></nobr> bona promereri conversatione, Deum ubique
habere protectorem. Ex illius enim misericordia tua
consistit prosperitas. Si illum toto corde amaveris,
et illius tota intentione teipsum subdideris voluntati,
exaltabit te in regno praesenti, et in futuro gloriam tibi
concedet sempiternam. Divina te in omni bonitate
pietas florere faciat, fili charissime!
<br>@ <nobr><sub></sub></nobr> Edita a Martene et Durando tom. I. Vet. Script.
et Mon. ampl. coll. pag. 49-51, ex ms. Vedastino 800
annorum. Data circa annum 796 quo Rado abbatia
sancti Vedasti donatus est. Mabill. lib. XXVI, Annal.
num. 50.
</p><h4>EPISTOLA LI.
AD MONACHOS VEDASTINOS.
(Circa annum 796.)</h4>
<em>Versus et missas aliquot mittit;</em> illorum se orationibus
commendat, et ad virtutes religiosas hortatur.
<p>Charissimis in Christo fratribus humilis levita Albinus
salutem.
</p><p>Sicut domini abbatis, vestraque suavissima charitas
<nobr><sub></sub></nobr> demandavit, 
<br>@ <nobr><sub></sub></nobr> <em>Versus.</em> Exstant hi versus tom. II, a num. 41-66. versus per singulos titulos ecclesiarum
et altaria singula dictavimus, et utinam tam
rationabiliter quam libenter; quia vestrae sanctitatis
jussio compellit citato dictare sermone; tamen vestra
pietas defendat, quae nostra humilitas obedienter exaravit.
<br>@ <nobr><sub></sub></nobr> <em>Missas.</em> Intellige Librum Sacramentorum; infra
<nobr><sub></sub></nobr> tom. II ubi etiam vid. praeviam admonitionem. Missas quoque aliquas de nostro tuli Missale
ad {60} quotidiana et ecclesiasticae consuetudinis officia.
Primo in honore summae Trinitatis, deinde ad
sanctorum intercessiones deprecandas, etiam et angelorum
suffragia postulanda, quae multum necessaria
sunt in hac peregrinatione laborantibus. Postea
sanctae Dei genitricis semperque virginis Mariae missam
superaddidimus per dies aliquot, si cui placuerit,
decantandam; nec non et sancti Vedasti Patris vestri
et
<br>@ <nobr><sub></sub></nobr> <em>Protectoris nostri.</em> Alcuinus hoc ex loco affectus
maxime fuisse videtur sancto Vedasto, cujus Vitam
etiam ad petitionem Radonis abbatis conscripsit
circa annum 796 Mabill. loc. cit. Quo etiam tempore
probabile est, eum titulos in ecclesia vedastina inscribendos
dictasse. MARTENE. protectoris nostri dictavimus missam, quatenus
<nobr><sub></sub></nobr> illius familiaris advocatio sempiternum suis famulantibus
afferret solatium. Pro peccatis quoque et eleemosynam
facientibus adjunximus orationes, quatenus
si quis vel pro suis negligentiis vel pro aliorum benefactis
<nobr><sub></sub></nobr> offerre voluisset, haberet convenientes intercessiones
suae voluntati. Arbitror vos melius haec omnia
vel in sacramentis vestris conscripta, vel in consuetudine
quotidiana habere. Tamen ne inobediens vestrae
essem dilectioni, scripsi, quod nos in consuetudine
habemus, et vobis proficuum esse putavi, obsecrans
ut mei nominis memoriam habeatis, vel inter
has, vel inter alias vestrae sanctitatis intercessiones.
Ut vere fateor, multam habeo fiduciam in vestris
sanctis orationibus ad promerendam misericordiam
Domini nostri Jesu Christi, qui vos custodiat et in omni
bonitate proficere faciat, et orationes vestras exaudire
dignetur vel pro vivorum salute, vel pro morientium
profectu. Vos vero, viri fratres! in unitate
charitatis firmiter permanete, et in humilitatis obedientia
<nobr><sub></sub></nobr> solerter assistite. Iste est honor vester coram
hominibus; ista est via vestra ad regnum Dei. In his
enim mercedem a Deo sperare debetis; ad hos enim
sanctissimos tramites, seniores qui sunt, juniores deducant.
Corripite eos in spiritu mansuetudinis, et
bona illis praebete exempla, ut vestris sanctissimis
vestigiis inhaerentes vitam vobiscum in Christo sempiternam
habere mereantur. Saeculum quod sprevistis,
nolite quaerere, saepius cum Propheta decantantes:
<em>Inclina cor meum in testimonia tua, et non in
avaritiam</em> <strong>(Psal. CXVIII, 36)</strong>. Radix enim omnium
malorum cupiditas est. Melius est enim Deum habere
in corde, quam nummos in sacculo. Lectionis
sacrae studia inter labores obedientiae vestrae diligentissime
exercete, ita ut vel opus, vel libellus in manibus
<nobr><sub></sub></nobr> semper videatur vestris, quia in libris sanctis
Deus loquitur ad hominem, et in orationibus suis
homo loquitur ad Deum. Quid dulcius debet esse
quam Deum audire loquentem? In his enim et solatia
peccator, et gaudia benefactor inveniet. Sicut
lux laetificat oculos, ita lectio corda. Custodiam oris
diligenter observate: verba quae ad aedificationem
audientibus faciant semper proferte, quia aliorum salus
vestra est retributio. Laus Domini semper sonet in
ore vestro dicente Propheta: <em>Benedicam Dominum
in omni tempore, semper laus in ejus in ore meo</em> <strong>(Psal.
XXXIII, 2)</strong>. Et iterum: <em>Sacrificium laudis honorificabit,
illic iter, quo ostendam illi salutare Dei</em> <strong>(Psal.
XLIX, 23)</strong>. Necdum mihi, charissimi fratres, occurrit
tempus dictandi
<br>@ <nobr><sub></sub></nobr> <em>Homiliarem admonitionem.</em> Promissum implevit
Alcuinus in Homilia, seu adhortatione ad imitandas
virtutes sancti Vedasti, quam dabimus infra suo loco. homiliarem admonitionem, sed
<nobr><sub></sub></nobr> vita comite, Spiritu sancto inspirante, non ero immemor
petitionis vestrae et promissionis meae. Divina
vos clementia in omni bonitate florere et proficere
faciat, fratres charissimi. Amen
<br>@ <nobr><sub></sub></nobr> In codice, quo usus est Martene, sequebantur
versus in ecclesia sancti Vedasti scribendi, qui editi
sunt tom. II, num. 41.!
</p><p>{61}
<br>@ <nobr><sub></sub></nobr> {62} Edit. Quercet. 64. Canis. 22, Froben. 52.
</p><h4>EPISTOLA LII.
AD FRATRES IN ECCLESIA SANCTI LIUDGARII EPISCOPI.
(Anno 796.)</h4>
<em>Excusat se, quod ad ipsos non venerit;</em> hortatur ad virtutes
monachis convenientes.<nobr><sub></sub></nobr> 
<p>Venerabilibus in Christo Fratribus
<br>@ <nobr><sub></sub></nobr> <em>Ecclesia sancti Liudgarii.</em> Leodegarii legit Canisius,
quod ipse de Augustodunensibus, cujus ecclesiae
sanctus Leodegarius episcopus fuerat; Mabillonius
vero de Morbacensibus monachis, quorum basilica
sancto Leodegario nuncupata est, interpretatur lib.
XXVI Annal. Bened. p. 321. in Ecclesia sancti
Liudgarii episcopi servientibus, Alcuinus devotus
vestri profectus in Christo salutem.
</p><p>Desiderabilem vestrae beatitudinis salutationem,
quam meae parvitatis auribus fidelis frater Odilleoz
attulit, gratiosissimo suscepi animo, valde desiderans
in vestrae sanctitatis orationibus, in hujus procellosae
vitae navigio adjuvari, quatenus piissima Salvatoris
nostri gubernatione ad portum perpetuae quietis, vobis
intercedentibus, pervenire merear. 
<br>@ <nobr><sub></sub></nobr> <em>Quod ad vos non veniebam.</em> Si epistola ad Murbacenses
scripta est, ut censet Mabillonius, credam,
Alcuinum hoc loco se excusare, quod ad eos ea occasione
non inviserit, dum anno 796 in Alsatiam venit,
ubi res aliquas, forte non longe a monasterio Murbacensi,
habebat, ut patet ex epist. 35 ad Arnonem,
quamvis Alcuinus alio etiam tempore illuc venire
potuerit. Quod ad vos
<nobr><sub></sub></nobr> non veniebam, non alicujus (Deus testis est) despectionis
causa feci; sed ne scandalum religioni [<em>Al.,</em>
regioni] vestrae meae inordinatae conversationis vita
generaret; cupiens aedificare, non destruere <strong>(Eccli.
XXXIV, 28)</strong>; congregare, non spargere. Nulla est ovibus
Christi major damnatio, quam pastor errabundus
et seductor. Qui per devia orbitat, quomodo sequens
viator viam incedit regiam? Nonne hastile aciem
lanceae sequitur in ictu?
</p><p>Vos vero, fratres charissimi, totis viribus sanctorum
Patrum sequimini exempla, illorumque unanimiter
obedientiae pedibus [<em>Edit.,</em> precibus] intrate
vestigia. Charitas, obedientia, et humilitas monachis
coeli januas aperient. Non illa charitas, quae in
<br>@ <nobr><sub></sub></nobr> <em>Pleno potatur calice.</em> Alludit, inquit Mabillonius,
ad mores Germanicos. Canisius vero ait Alcuinum
alludere ad illum morem, quo nomine et amore sanctorum,
benedictionis adipiscendae ergo, bibebant. De
quo auctor lib. De miraculis sancti Udalrici cap. 10.
Adde Arnoldi Vohburgensis narrationem de Ottone
Magno lib. de miraculis sancti Emmerami. Contra
abusum ejus rei etiam in maxime dissitis a Germania
regionibus legatur sancti Aug. Serm. 232, de temp. pleno
potatur calice, sed illa quae in pectore sine simulatione
<nobr><sub></sub></nobr> versatur fraterno: non sua quaerens, sed quae
alterius sunt <strong>(I Cor. XIII, 5)</strong>; omnibus prodesse non
sibi placuisse quaerens. Non illa humilitas tantum
quae in capitis inclinatione foris ostenditur, sed illa
quae in cordis consideratione ante conspectum summi
judicis omnibus se inferiorem esse judicat. Quid de
obedientia loquor [<em>Mab.,</em> loquar], dum tota monachorum
vita in simplicitate consistit obedientiae?
Pater vero et pastor Deo rationem reddet quid jubeat
<nobr><sub></sub></nobr> et quibus ante eos vivat exemplis. Sicut et filii, et
grex, qua devotione paternis obtemperant jussis, omnium
judici rationem reddituri erunt.
</p><p>Igitur pacem et concordiam ex intimo cordis affectu
inter vos habete. Quia nihil sine pace Deo placet,
nec munus ad aram. Unusquisque alium, juxta
Apostolum, honore praeveniat <strong>(Rom. XII, 10)</strong>. Seniores
in spiritu mansuetudinis, quasi filios admoneant adolescentes
<strong>(I Petr. V)</strong>. Sed et illi Patrum praecepta,
quasi divinitus dicta, cum omni humilitate perficiant:
servantes in timore Dei proprii castitatem
corporis, ut Spiritus sanctus habitare dignetur in
eis, dicente Apostolo: <em>Templum Dei sanctum est,
quod estis vos</em> <strong>(I Cor. III, 17)</strong>. Et in sanctarum Scripturarum
lectione studiosi estote, ut possitis alterutrum
<nobr><sub></sub></nobr> aedificare et consolari: quia qui non vult in
juventute discere, in senectute scire non poterit. Et
sicut saeculi avarus quotidie sibi divitias augere
studet, sic servus Dei sapientiae gazas in sui pectoris
saccos quotidie congregare studeat, ut sit <em>scriba in</em>
Ecclesia <em>Dei</em> doctus, proferens de thesauro cordis <em>nova
et vetera conservis suis coelestis scientiae dona</em> <strong>(Matth.
XIII, 52)</strong>, quatenus juxta Danielis prophetiam erudiens
multos, sicut firmamentum stellis ornatum in
perpetua fulgeat beatitudine <strong>(Dan. XII, 3)</strong>.
</p><p>Non me, obsecro, praesumptuosum aestimate, fratres,
pro hujus admonitionis chartula. Sed quod charitatis
lingua dictavi, vos humilitatis perlegite oculis,
meamque fragilitatem orationum auxilio vestrarum
roborate, ut Dei donante clementia peccatorum
<nobr><sub></sub></nobr> meorum merear accipere veniam, ac vobiscum desiderabilem
audire vocem: <em>Venite benedicti Patris mei,
percipite regnum, quod vobis paratum est ab origine
mundi</em> <strong>(Matth. XXV, 34)</strong>.
</p><p>EPISTOLA LIII.
<br>@ <nobr><sub></sub></nobr> <em>Ad fratres Corbeienses.</em> Ita quidem exprimitur
hujus epistolae titulus in cod. ms. Harleiano, cui tamen
<nobr><sub></sub></nobr> adversari videtur ipsa hujus epistolae sequens
inscriptio: <em>Fratribus sub protectione beati Leodegari
episcopi Deo servientibus.</em> Corbeia si quidem utraque,
vetus et nova aliorum sanctorum patrocinio dedicata
fuerat; illa quidem sancti Petri apostoli prout ad
epist. 191 notavimus; haec vero initio sancti Stephani
protomartyris; tum sancti Viti martyris. Praecedentis
<nobr><sub></sub></nobr> epistolae inscriptio: <em>Ad fratres in ecclesia
sancti Liudgarii seu Leodegarii episcopi, Mabillonio
judice, intelligenda est de monachis Morbacensibus
in Alsatia.</em> Illud enim monasterium circa annum 727
a sancto Pirminio conditum est, et quidem honoribus
sancti Leodegarii propterea dicatum, quod Eberhardus
comes, loci fundator, hunc sanctum ex materna
linea propinquitate attinebat. Aviam quippe habuit
<em>Bereswindam, Sigradae Leodegarii genitricis sororem.</em>
Ejusdem quoque sancti martyris caput ab ipsa
monasterii origine ibidem depositum est, atque etiam
nunc asservatur; quapropter etsi initio praefatum
monasterium in honorem quoque sanctae Dei genitricis
Mariae, sanctique Michaelis archangeli constructum
fuerit, lapsu tamen temporis caeteris loci
patronis praelatus est sanctus Leodegarius, ut ex diplomatibus
Caroli Magni et Lotharii Augusti proba
Mabill. libr. XX Annal., pag. 77. AD FRATRES CORBEIENSES.
<em>Laudat illorum bonam conversationem a se olim expertam.</em>
Commendat se illorum orationibus, et hortatatur
ad virtutis studium.
</p><p>Sanctissimis in Christo fratribus, sub protectione
<nobr><sub></sub></nobr> beati Leodegari episcopi Deo servientibus, Alcuinus
salutem.
</p><p>Olim
<br>@ <nobr><sub></sub></nobr> 
</p><p><em>Olim magistri mei vestigia secutus.</em> Duos Alcuinus
Eboraci magistros habuit, Egbertum et Aelbertum,
prout in praefatione generali declaravimus. De Egberto
non constat quod aliquando in Galliam vel Alsatiam,
ubi Morbacense monasterium situm est, venerit;
<nobr><sub></sub></nobr> de Aelberto vero, qui ab Egberto episcopo
antecessore suo scholis Eboracensibus praefectus fuit,
narratur quod amplioris doctrinae avidus exteras regiones
scientiae amore peragraverit, si quid forte librorum,
aut novae eruditionis inveniret et reportaret;
Romam quoque profectus a regibus summisque viris
honorifice acceptus, et tantum non retentus fuit, etc.
Mabill. lib. XXIV Annal., pag. 211, num. 12. Auctor
quoque poematis De episcopis Eboracensibus, quem
ipsum Alcuinum esse credimus, vers. 1525, testatur
Alcuinum patri ac magistro suo Aelberto semper adhaesisse:

</p><p>Tradidit ast alii charas super omnia gazas
Librorum nato, Patri qui semper adhaesit.

</p><p>Credam igitur Alcuinum tunc quoque magistrum
suum in itinere fuisse comitatum; et eadem occasione
in notitiam venisse Caroli Magni, «qui, teste Vitae
scriptore, noverat eum, quia olim a magistro suo
<nobr><sub></sub></nobr> ad ipsum directus fuerat.» De hoc quoque itinere
ante annum 780 suscepto, intelligendum existimo,
quod de seipso narrat Alcuinus in epist. 101, se nempe
adolescentem Romam perrexisse, et aliquantos dies
in Papia regali civitate demoratum, disputationi Julii
<nobr><sub></sub></nobr> Judaei cum Petro magistro interfuisse. magistri mei vestigia secutus vestrae congregationis
laudabilem conversationem videbam et
amabam, meque ipsum inter vos esse desiderabam,
quasi unus ex vobis. Unde deprecor, charissimi fratres!
vestram piissimam dilectionem, ut dignemini
me in sanctis orationibus vestris fratrem habere,
quasi unum ex vobis, ut vestrae sanctitatis intercessione
peccatorum meorum merear a Deo Jesu indulgentiam
accipere, qui est salus et beatitudo omnium
in se sperantium; quem vos in sancta religione regularis
vitae semper honorate, et amate, quatenus
dignam in vobis, sicut certissime credimus, mansionem
sibi inveniat. Quid illi congregationi prosperitatis
<nobr><sub></sub></nobr> deesse poterit, ubi ille est in medio, qui ait: <em>Ubi
sunt duo vel tres congregati in nomine meo, ibi sum in
medio eorum</em> <strong>(Matth. XXVIII, 20)</strong>.
</p><p>Pacem semper habete veram in charitate sancta;
et obedientiam sine murmuratione, et humilitatem
sine simulatione, quae sunt maxime monachicae vitae
virtutes, et Spiritui sancto amabiles ad habitandum
in eis: atque erudite pueros et adolescentulos vestros,
cum omni diligentia, in castitate et sanctitate,
et disciplina ecclesiastica, ut digni habeantur vestrum
post vos tenere locum, et pro vobis sanctis orationibus,
Deoque acceptabilibus assidua consuetudine intercedere.
</p><p>Dominus Deus qui vos in ovile sanctitatis congregavit,
ipse numerum vestrum augere dignetur, et a
<nobr><sub></sub></nobr> dextris sibi in die judicii stare concedat, ad audiendam
amabilem sententiam, qua dicturus erit sanctis
suis: <em>Venite benedicti Patris mei, percipite regnum,
quod vobis paratum est ab origine mundi</em>
 <strong>(Matth. XXV, 34)</strong>.
<br>@ <nobr><sub></sub></nobr> Edit. Quercet. 88 ex ms. <strong>(Froben. 48.)</strong> Data est
ad fratres Eboracensis ecclesiae, tunc pastore suo vacantis,
nempe anno 796 quo IV Kal. Aug. obiit Eanbaldus
senior, cui junior successit (Rogerus Hoved.
hoc anno).
</p><h4>EPISTOLA LIV.
AD DILECTISSIMOS AMICOS EBORACENSES.
(Anno 796, mense Augusto.)</h4>
<em>Hortatur, ut in electione episcopi simoniacam labem
evitent.</em>
<p>Dilectissimis amicis salutem.
</p><p><nobr><sub></sub></nobr> Rogo vos per charitatis fidem, ut fideliter et sapienter
in electione pontificis faciatis, si necesse sit,
electionem fieri
<br>@ <nobr><sub></sub></nobr> <em>Antequam veniam.</em> Vocatus ergo Alcuinus tanquam
membrum illius ecclesiae, ut novae electioni
adesset, sed prohibitus est ne veniret, ob morbum
febrilem et regis moram in Saxonia, ut legitur in
epistola sequenti. antequam veniam. Iterum iterumque
obtestor vos per nomen Domini nostri Jesu Christi,
ut nullatenus aliquem sinatis per simoniacam
haeresim episcopatum acquirere, quia omnino perditio
gentis est, si fiet. Et est haeresis pessima, simoniaca
videlicet, quam sanctus Petrus aeterno anathemate
damnavit <strong>(Act. VIII, 14, 20, seq.)</strong>. Qui vendit
episcopatum, aurum accipiet, sed et regnum Dei
perdet.
</p><p>Hucusque sancta Eboracensis ecclesia in electione
sua inviolata permansit. Videte ne in diebus vestris
maculetur. Si illa, quod absit, auctoritatem amittit
ecclesiasticam, timeo ne vos regnum amittatis aeternum.
<nobr><sub></sub></nobr> Judas vendidit sponsum, id est, Christum. Qui
autem vendit sponsam, id est, Ecclesiam, ejusdem
criminis reus est: quia Christus et Ecclesia unum
corpus sunt, Apostolo teste <strong>(Ephes. V, 23)</strong>. Venditor
vero necesse est extra Ecclesiam sit; at qui extra
Ecclesiam est, ubi erit, nisi cum diabolo in aeterna
perditione? Nolite metuere veritatem vobis dicentem
audisse. Hoc enim quod dico, libri Spiritu sancto prolati
testantur. Opto enim vos immaculatos in conspectu
Dei esse, et in hoc saeculo feliciter regnare, et
in perpetuo gaudere cum Christo. Vivite et valete felices
in Christo.
</p><p>{63}
<br>@ <nobr><sub></sub></nobr> Edit. Quercet. 52, Canis. 30 <strong>(Froben. 49)</strong>. Scripta
ad amicum, episcopum forte, aut potestate aliqua
saeculari pollentem, qui possit electionem novam
episcopi (Eboracensis puto,) contra omnem
violentiam tueri.
</p><h4>EPISTOLA LV.
AD QUEMDAM.
(Anno 796, mense Augusto.)</h4>
<em>Rogat ut ecclesiam, dum novus episcopus eligendus
est, ab omni violentia defendat, diesque aeternos
in mente habeat.</em> <nobr><sub></sub></nobr> 
<p>Domino omnium dilectissimo aeternam in Christo
salutem.
</p><p>Audiens ab
<br>@ <nobr><sub></sub></nobr> <em>Ab Eanbaldo.</em> Hic Eanbaldus idem fortassis est,
quem Epist. 7 (nunc 6) vocat presbyterum, ac paulo
post electus fuit episcopus Eboracensis ecclesiae. Eanbaldo famulo vestro optatae
prosperitatis vestrae sospitatem, valde me gavisum
fateor; quia charitas et fides quae olim in pectore
nostro habitare coepit, nunquam recedere poterit.
Et quanto plus tempus remunerationis appropinquat,
<nobr><sub></sub></nobr> tanto magis observare debebit: ut qui prius transierit
a saeculo, amicum sibi sentiat reliquisse in saeculo.
Me vero filium tuum febrium acerbitas et
<br>@ <nobr><sub></sub></nobr> <em>Regis tardatio in Saxonia.</em> De ista tardatione
regis chronicon Moisiacense ad annum 796 haec habet:
«In ipsa aestate ipse rex Carolus demoratus
est in Saxonia cum duobus filiis suis, id est, Carolo
<nobr><sub></sub></nobr> et Ludovico, etc.» regis
tardatio in Saxonia retinuit, ut ad vos venire
non potuerim, sicut desideravi. Concedat mihi clementia
divina faciem tuam in laetitia videre, antequam
moriar. Opto et obsecro, ut in ea te honoris
dignitate, si fieri possit, inveniam, in qua te pergens
videbam. Tamen, si aliud aliquid tuo placeat animo,
rogo ut nullam violentiam super ecclesiam Christi
fieri ullatenus permittas; sed fratres
<br>@ <nobr><sub></sub></nobr> <em>Libera electione.</em> Vid. epistolam priorem. libera
electione in timore Dei summi, optimum Deo donante
eligant. Quia in sanctis canonibus terribile
anathema legitur super omnes, qui violentiam aliquam
inferunt super ecclesiam Christi. Scito te
<nobr><sub></sub></nobr> semper dilexisse familiam nostram, et plurima illis
bona fecisse. Sed nunc maxime indigemus, ut bene
illis agamus; ut ubi nobis requies erit aeterna, ibi
sint quoque intercessores perpetui pro nobis.
<br>@ <nobr><sub></sub></nobr> Hortatiuncula, quae sequitur, deest apud Canisium;
suppleta a Quercetano ex ms. Tempus est nunc nobis praevidere dies aeternos,
et cum omni modestia et integritate, et eleemosynarum
largitate, viam nobis praeparare ad coelos.
Omnis gloria transitoria est et quasi umbra recedet
<strong>(Job. VIII, 8, 9)</strong>. Ideo ad aeternam bonis operibus
properemus gloriam. Omnes saeculi vitemus vanitates,
ut ad beatitudines coelestes pervenire mereamur.
Dies hujus vitae, qui nobis restare videntur,
vivamus Deo, ut post hanc illius consequamur misericordiam.
Divina tibi clementia hujus vitae dies felices
concedat, et aeternam cum sanctis suis tribuere
<nobr><sub></sub></nobr> gloriam dignetur, domine pater dilectissime.
<br>@ <nobr><sub></sub></nobr> Clarissimus Justus Fontaninus hanc epistolam
primus edidit, cum notis abbatis Dominici Passionei,
postea S. R. E. cardinalis, in Appendice ad Vindicias
antiquorum diplomatum pag. 266. Basnagius eamdem
collectioni Canisianae subjunxit. Ubique vero initio et
fine mutila est; hic integram magisque emendatam
ex cod. ms. Salisburg. exhibemus. Prolixiores Eminent.
Passionei notas, sacra licet eruditione plenas,
contraximus.
</p><h4>EPISTOLA LVI.
AD EANBALDUM EPISCOPUM.
(Anno 796, circa mensem Augustum.)</h4>
<em>Gratulatur adeptam dignitatem;</em> hortatur ad curam
pastoralem, et bene omnia ordinanda; se vero memoriae
et orationibus commendat.
<p>Dilectissimo in Christo filio
<br>@ <nobr><sub></sub></nobr> <em>Eanbaldo Quem tertio loco Egberti successorem
appellat Malmesb.</em> Reg. Angl. lib. I, cap. 3, p. 24,
edit. Henrici Savilii. Hinc procul dubio error irrepsit
in eumdem Malmesburiensem lib. III Pont. Angl.,
p. 269, ubi omisso Egberti successore Ethelberto
uterque Eanbaldus in unum conflatur, his verbis:
<nobr><sub></sub></nobr> «Hujus nempe Egberti successor senex substitutus
est Eanbaldus Alcuini discipulus industrius.» Quae
sic emendanda sunt: «Hujus successor fuit Ethelbertus,
cui deinde senex substitutus est Eanbaldus, et
<nobr><sub></sub></nobr> eo mortuo alter Eanbaldus Alcuini discipulus industrius.»
Obiit vero Eanbaldus I anno 796 IV Kal.
Augustas, cui statim suffectus est Alcuini discipulus
Eanbaldus II qui ex Urbe pallium accepit anno 797.
ALFORDUS.---Ad hunc ergo suum discipulum Alcuinus
hanc epistolam scripsit 796 ut eum de officio
episcopali doceret. PASSIONEUS. Eanbaldo archiepiscopo
devotus per omnia pater Albinus salutem.
</p><p>[Laus et gloria Domino Deo omnipotenti, qui
dies meos in prosperitate bona conservavit, ut in
<nobr><sub></sub></nobr> filii mei charissimi exaltatione gauderem, et aliquem
ego ultimus Ecclesiae vernaculus, ejus donante gratia
qui est omnium bonorum largitor, erudirem ex
filiis meis qui dignus haberetur {64} dispensator esse
mysteriorum Christi <strong>(I Cor. IV, 1)</strong>, et laborare vice
mea in Ecclesia, ubi ego nutritus et eruditus fueram,
et praeesse thesauris sapientiae, in quibus me
magister meus dilectus
<br>@ <nobr><sub></sub></nobr> <em>Helbrechtus.</em> Malmesburiensis habet: <em>Egbertus.</em>
Lectionem codicis ms. Salisburgensis praeferendam,
et hoc nomine alterum Alcuini magistrum, qui a
poeta Anonymo <em>Aelbertus;</em> in Vita Alcuini <em>Elcbertus
vocatur, intelligendum esse censeo.</em> Malmesburiensis
uti duos Eanbaldos in unum conflavit, ut not. sup.
diximus; ita hic Egbertum et Helbrechtum confundit.
Vide in tom. II carmen de Pont. et sanctis eccles.
Eboracens. vers. 1532 seq. Helbrechtus archiepiscopus
<br>@ <nobr><sub></sub></nobr> <em>Haeredem reliquit.</em> Vid. carmen de Episcopis
Eboracensibus cit. haeredem reliquit. Nunc vero mihi omni intentione
precanda est divina clementia, ut mihi
superstes sit in hac vita, qui mihi solatio semper
fuit in sua obedientia: non quod mortem meam
optare velim, sed ut vita illius prolongetur. Non enim
filii patribus, sed patres filiis haereditare debent].
</p><p>Ecce, charissime fili! omnia per Deum habes, quae
<nobr><sub></sub></nobr> sperare potuit homo, etiam et plus quam nostra
parvitas [<em>Al.,</em> pravitas] sperare auderet. Modo vero
viriliter fac et fortiter. Opus Domini quod habes in
manibus perfice ad mercedem animae nostrae et ad
salutem multarum animarum. Non cesset lingua tua
in praedicando, non pes tuus in circueundo gregem
tibi commissum, non manus tua a laborando, ut eleemosynae
fiant, et sancta Dei ubique exaltetur Ecclesia.
Esto forma salutis omnium. In te sit exemplum
conversationis sanctissimae <strong>(I Thessal. I, 7)</strong>,
in te sit solatium miserorum, in te confortatio dubitantium,
in te disciplinae rigor. In te veritatis fiducia,
in te totius bonitatis spes. Non te saeculi pompa
exaltet, non ciborum luxus enervet, non vestimentorum
vanitas emolliat, non adulantium linguae
<nobr><sub></sub></nobr> decipiant, non detrahentium adversitas conturbet,
non tristia frangant, non laeta elevent. Non sis
arundo vento agitata <strong>(Matth. XI, 7)</strong>, non flos aura
tempestatis decidens <strong>(Jacob. I, 11)</strong>, non paries ruinosus
<strong>(Psal. LXI, 4)</strong>, non domus super arenam posim
<strong>(Matth. VII, 24, 26)</strong>, sed templum esto Dei vivi
super firmam petram constructum, cujus ipse sit
Spiritus Paraclytus inhabitator. Quanti putas possunt
esse tibi dies? Finge in animo quasi quinquaginta
annos: et ecce haec finem habent. Nec ad hoc
pervenire putandum est. Infirmitas corporis tui te
<nobr><sub></sub></nobr> fortem faciat in anima, et cum Apostolo: <em>Quando
infirmor, tunc fortior sum</em> <strong>(II Cor. XII, 10)</strong>. Castigatio
corporis profectus sit animae. Mitem te et humilem
ad meliores ostende, durum et rigidum ad
superbos, omnibus omnia factus, ut omnes lucrare
posses <strong>(I Cor. IX, 22)</strong>. Habeas in manibus tuis mel
et absinthium, quidquid cui placeat, edat ex illis.
Cui de pia praedicatione vesci libeat, accipiat mel;
qui dura invectione indigeat, bibat ex absinthio, ita
tamen, ut liceat ei mel veniae sperare, si rosea confusio
poenitentiae praecedat.
</p><p>Omnia vestra honeste cum ordine fiant <strong>(I Cor.
XIV, 40)</strong>. Tempus statuatur lectioni, et [oratio] suas
habeat horas, et missarum solemnia proprio tempore
conveniant. <em>Qui diem sapit, Domino sapit</em> (Rom.
<nobr><sub></sub></nobr> XIV, 6). Sit modesta in conviviis laetitia; sit casta
in jejuniis laetitia; lavetur poenitentia facies: ungatur
oleo misericordiae caput, ut omnia acceptabilia
fiant Domino Deo, qui te elegit sibi sacerdotem.
<em>Omnis namque pontifex ab hominibus assumptus
pro hominibus constituitur in his, quae sunt ad
Deum</em> <strong>(Hebr. V, 1)</strong>. Aaron stabat cum turribulo dignitatis
suae inter vivos ac mortuos, ut ira Dei non
ardesceret plus in populo <strong>(Num. XVI, 47, 48)</strong>. Sacerdos
vero Dei [Verbi] et voluntatis illius praedicator
debet esse in populum, et intercessor ad
Deum pro populo, quasi mediator inter Deum et homines.
Qui sublimem ascendit locum, cavere debet
ne cadat, quia ruina altioris loci periculosior esse
dignoscitur. Qui stat, videat ne cadat. (I Cor. X,
<nobr><sub></sub></nobr> 12). Qui jacet, contendat, ut resurgat: et qui currit,
caveat ne offendat, ne bravium illius alter accipiat.
Omnes quidem stare nos oportet ante tribunal
Christi ut referat unusquisque, quidquid in corpore
gessit <strong>(Rom. XIV, 10; II Cor. V, 10)</strong>. Tunc non erit
tempus oleum emendi, ideo ante praevideamus; nec
tunc vacua vasa habeamus <strong>(Matth. XXV)</strong>. Sint modo
lumbi praecincti et lucernae ardentes in manibus
praedicatoris <strong>(Luc. XII, 35)</strong>, ut tunc fulgeat sicut sol
in regno Patris sui, et pro multiplicatione pecuniae
sibi commissae laudetur a Domino suo, et honoretur
aeterna gloria. Noli Dominum te putare
saeculi, sed dispensatorem; non te numerus propinquorum
avarum faciat, quasi illis in haereditatem
congregare debeas. Non deerit occasio congregandi,
<nobr><sub></sub></nobr> si cupiditatis, quae est omnium radix malorum,
[fomes] inardescit. Nullus haeres melior est
Christo: nemo tui thesauri fidelior custos est. Nam
manus pauperis {65} gazophylacium est Christi.
Quod ex tuis obtutibus illi commendare placeat, hoc
per manus miserorum mitte. Duplex fiat eleemosyna
<nobr><sub></sub></nobr> tua, una in salvandis animabus, altera in adjuvandis
corporibus egentium. Ideo presbyteri duplici honore,
juxta Apostolum, digni habendi sunt, quia duplici
probantur fungi ministerio <strong>(I Tim. V, 17)</strong>.
Hilarem datorem diligit Deus <strong>(II Cor. IX, 6, 7)</strong>; et
qui seminat in benedictione, de benedictionibus metet,
et qui plus laborat, plus mercedis accipiet. Sint
tui socii honestis moribus ornati, non vestimentorum
vanitate notabiles, sed morum dignitate laudabiles.
Gloria patris, filius sapiens. Non sint ebrietatis
sectatores, sed sobrietatis amatores, ut ex illorum
bonis exemplis aedificentur plurimi. Non inaniloquium
vel scurrilitas, sed sancta ex ore eor