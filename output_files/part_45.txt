us.</em>
Nihil enim in perfectum adduxit lex. «Quid enim,
nihil profuit lex? Profuit siquidem; sed nihil ad hoc
profuit, ut perfectos facere potuisset servientes in
ea: idcirco ejus reprobatio fuit, ut gratiae daretur
locus, dum veniret, in qua perfectio fieret. Utilis
quippe fuit lex, sed illis qui fidem habuerunt in Christo,
non illis qui totam spem suam in eam firmassent:
<em>Introductio vero melioris spei, per quam proximamus
ad Deum.</em> <strong>(VERS. 20.)</strong> <em>Et quantum est non sine
jurejurando.</em> Alii quidem sine jurejurando sacerdotes
facti sunt. Introductio, inquit, melioris spei. Habuit
<nobr><sub></sub></nobr> quippe et lex spem, sed non talem. Sperabant
enim bene placentes et legem Dei custodientes possidere
terram; nihil aerumnosum pati, prospere vivere,
sicut dictum est: <em>Qui fecerit eam, vivet in ea.</em>
Hic autem speramus, quia placentes, evangelica praecepta
custodientes; non terram possidere, sed coelum.
Magis autem (quod coelo multo melius est) speramus
proximi Deo consistere, ad ipsum paternum
solium pervenire, et ministrare ei cum angelis.» Hoc
autem sacerdotium, per quod hanc gloriam possessuri
sumus, non erit sine jurejurando, ut firmam Dei
promissionem credamus, quia haec omnia nobis in
Filio proprio promisit, quem pro nobis omnibus tradidit,
ut per eum haec omnia [<em>Suppl.</em> forte, habeamus],
de quo dictum est: <em>Tu es sacerdos in aeternum</em>
<nobr><sub></sub></nobr> secundum ordinem Melchisedech.
</p><p>VERS. 22-24.---<em>In tantum melioris testamenti sponsor
factus est Jesus.</em> Et alii quidem plures facti sunt
sacerdotes, idcirco quod morte prohiberentur permanere:
hic autem eo, quod maneat in aeternum, sempiternum
habet sacerdotium. «Duas ponit differentias,
quia non habet finem sacerdos noster, sicut legalis.
Hoc autem facit ex persona Christi, <em>qui ingressus,</em>
inquit, <em>secundum virtutem vitae insolubilis.</em>» Et hoc
jurejurando testatur, sicut supra dictum est. Sicut
ille permanet, ita etiam et lex quam attulit, permansura
est; in qua est vera peccatorum remissio, et
perpetuae perceptio gratiae. «Si enim illa prior propter
imbecillitatem sui, quae nihil ad perfectum ducere
potuerit, exclusa est, ista vero, quam pontifex
<nobr><sub></sub></nobr> magnus attulit, valet, et fortis est, et manet. Ostendit
autem hoc ex pontifice. Quomodo? Quia unus
est. Non enim unus esset, nisi esset immortalis.
Sicut enim multi sacerdotes in lege fuerunt, quia
mortales fuerunt, sic unus, quia immortalis usque
hic. Qui in tantum melioris testamenti sponsor factus
est, secundum quod juratum est de eo, semper
eum esse mansurum
</p><p>VERS. 25.---<em>Unde et salvare in perpetuum potest
accedentes per semetipsum ad Deum, semper vivus ad
interpellandum pro eis.</em> Intueris quia de eo qui secundum
carnem est ista dicit. Quando enim sicut
pontifex est, tunc etiam interpellat;» quia ex ea
natura qua pontifex est, interpellat pro suis. Quis
<nobr><sub></sub></nobr> est qui interpellat, nisi humanae naturae divinitati
illius conjunctio, quam paterno solio advexit, semper
vivus et ad salvandum idoneus. Alii vero pontifices,
quia semper non erant, semper non interpellabant.
Non solum in hac vita salvat per interpellationem
humanitatis suae, sed etiam in futurum glorificat,
dum tradet regnum Deo Patri, et perducet sanctos
ad visionem paternae majestatis. <strong>(VERS. 26.)</strong> <em>Talis
enim decebat, ut nobis esset pontifex, sanctus, innocens,
impollutus, segregatus a peccatoribus, et excelsior
coelis factus.</em> Talis etiam illis decuit esse pontifex,
de quibus ipse ait: <em>Jam non dicam vos servos
sed amicos, quia omnia quaecunque audivi a Patre
meo, nota feci vobis</em> <strong>(Joan. XV, 15)</strong>. Videlicet servi
legales, pontifices habuerunt mortales, peccatores,
<nobr><sub></sub></nobr> pro semetipsis offerentes; filii vero et amici Dei pontificem
habent immortalem, <em>segregatum a peccatoribus,
id est, prioribus sacerdotibus, qui esset innocens
et sanctus;</em> «<em>Innocens, quia sine malignitate,
quod dicit Propheta:</em> <em>Nec dolus inventus est in ore
ejus</em> (Isaiae LIII, 9).» <em>Sanctus, quia in omni bonitate
{689} praecipuus.</em> <em>Impollutus, quia nihil habuit peccati.</em>
<em>Excelsior coelis factus, quia adorant eum omnes
angeli Dei.</em> <strong>(VERS. 27.)</strong> <em>Qui non habet quotidie necessitatem,
quemadmodum sacerdotes, prius pro suis delictis
hostias offerre, deinde pro populi:</em> hoc enim fecit
semel seipsum offerendo. «Hic enim magnitudinem
sacrificii ostendit, quamvis illud unum esset; et sic
oblatum sufficit in sempiternum; et tantum praevaluit,
quantum caetera omnia non praevaluerunt; et
<nobr><sub></sub></nobr> quod offerebat, non pro se offerebat, sed pro populo.»
Nec enim hoc pro populo quotidie offerendum erat;
sed tantae sanctitatis et honoris apud Deum fuit hoc
sacrificium, ut semel oblatum in aeternum profuisset
populo Dei.
</p><p>VERS. 28.---<em>Lex enim homines constituit sacerdotes
infirmitatem habentes;</em> propterea pro se sicut et
pro populo semper offerebant. Iste autem tam potens
est, ut semel oblatus suae carnis sacrificio, nihil opus
erat cuiquam credentium plus offerre pro eo. <em>Sermo
autem jurisjurandi, qui post legem est, Filium in
aeternum perfectum.</em> Hic etiam Filii nomen ad distinctionem
servorum, qui fuerunt in lege, positum est;
quia servi infirmi fuerunt: sive quia peccatores, sive
<nobr><sub></sub></nobr> quia mortales erant. Et hunc Filium perfectum esse
demonstrat, quia semper vivit, et semper sine peccato
est. Utrumque apostolus ait, et mirifice consolatur
audientes, et minaciter terret negligentes: consolatur
in eo, quia ait: Sacerdotem [<em>Ita cod.,</em> corrupte]
magni potenti sacrificio proximati sunt. Terret
in eo, ne peccent; quia illud sacrificium nunquam
pro peccatis iterum oblatum erit. «Non est aliud sacrificium;
unum vero nos purgavit; post hoc judicium
erit. Quotquot redempti sumus, isto sacrificio
permaneamus [custodientes] generositatem nostram
et honorem.»
</p><p>
</p><h4>CAPUT VIII.</h4>
<p>VERS. 1, 2.---<em>Capitulum autem super ea quae dicuntur:</em>
<nobr><sub></sub></nobr> Talem habemus pontificem, qui cum sedet in
dextera sedis magnitudinis in coelis, sanctorum minister
et tabernaculi veri, quod fixit Deus, et non homo.
Quod itaque ait: <em>Capitulum in his quae dicta sunt, significat
aliquid summum et magnum, quasi praecedentis
disputationis recapitulatio, ad rem ipsam deducens
auditorem.</em> <em>Talem</em> habemus, inquit, <em>pontificem,
qui sedet ad dexteram majestatis;</em> humilia excelsis,
humana divinis commiscens, eumdem Deum
ostendens, quem et pontificem; nec alium esse qui
sedet ad dexteram Dei, nisi eum qui est <em>minister
sanctorum et tabernaculi, quod fixit Deus et non homo.</em>
Hoc tabernaculum animae sunt sanctorum, quibus
aeterna gaudia ministrat, et velamen coeli, pontifex
magnus. <em>Qui sedet ad dexteram majestatis in excelsis</em>
<nobr><sub></sub></nobr> Patris. Dum audies eumdem sedere a dextris Dei, et
ministrare sanctis, «sedere autem dignitatis divinae
est, ministrare vero misericordiae multae et amoris
magni quem nobis impendit.» Mirabile sacramentum
est eumdem sedere in divinitatis gloria, quem persecutores
in cruce pendentem viderunt; in qua cruce
passionis illius, ministratio est salutis nostrae; hoc
enim gestum credimus; hoc nobis ad salutem proficere
novimus. Sed quid carnalis mens humana aestimet
in eo, quod dicitur: Sedere eum a dextris Dei?
Condescendit enim sancta Scriptura nostrae infirmitati,
nostraeque consuetudini, quatenus imbecilla instrueretur
humanitas, quando usque ad illam secretam
gloriam divinitatis [<em>Cod.,</em> divinitas] hominum
non poterat pervenire. Igitur victori Filio, et per
<nobr><sub></sub></nobr> sanctam incarnationem totius mundi triumphatori,
post resurrectionis gloriam honorabilis consessus offertur,
ut per hunc situm susceptae humanitatis gloria
declaretur: nam hoc verbo <em>sedere, illud designatur,
ut caput nostrum Christus ad Patris cognosceretur
dexteram collocatum, id est, divinae majestatis
sublimitatem, in qua parte ponendi sunt, qui a
perfidis, ejusdem Salvatoris munere, segregantur.</em>
<strong>(VERS. 3.)</strong> <em>Omnis enim pontifex ad offerenda munera
et hostias constituitur:</em> unde necesse est et hunc habere
aliquid quod offerat. Pontifices vero veteris instrumenti
stati sunt legalia offerre munera, hostias
pro suis, sicut superius dixit, vel etiam pro populi
peccatis. Unde necesse est Salvatorem nostrum in
<nobr><sub></sub></nobr> diebus carnis suae aliquid habere ad offerendum pro
nobis: dum in sempiterna divinitatis suae natura
non habuit quod offerret, sumpsit ex nobis {690}
quod pro nobis offerre potuisset, id est, carnem humanam.
Quid tam aptum immolationi quam caro
mortalis pro mortalibus? Et quid tam mundum pro
mundandis vitiis mortalibus quam sine ulla contagione
carnalis concupiscentiae caro nata in utero, ex
utero virginali? Et quid tam grate offerri et suscipi
possit quam caro sacrificii nostri, corpus effectum
[<em>Cod.,</em> affectum] sacerdotis nostri? Et quomodo?
Quatuor considerantur in omni sacrificio: cui offeratur,
a quo offeratur, quid offeratur, pro quibus
offeratur. Ergo nec alicui sacrificium debetur, nisi
soli vero Deo. Proinde pontifex noster pro nobis, semetipsum
<nobr><sub></sub></nobr> offerebat, idem sacerdos et sacrificium.
</p><p>VERS. 4, 5.---<em>Si ergo esset super terram, nec ergo
esset sacerdos:</em> cum essent qui offerrent secundum legem
munera, qui exemplari et umbrae deserviunt coelestium.
Si igitur esset terrenus pontifex, sicut Aaron,
non esset utique sic sacerdos secundum ordinem
Melchisedech in aeternum. Aaron quippe mortuus est,
et non est sacerdos: Christus vero quia vivit in aeternum,
sacerdos est sempiternus: non talis quales illi
fuerunt <em>qui exemplari et umbrae deserviunt coelestium.</em>
Omnes vero sacerdotes in lege constituti exemplare
et umbratile sacerdotium gerebant coelestium, id est,
spiritalium, significantes verum et sempiternum sacerdotium
Christi. Nonne altare [<em>Cod.,</em> altera] est
coeleste fides nostra, in quo offerimus quotidie orationes?
<nobr><sub></sub></nobr> «Nihil vero habens carnalis sacrificii, quod
in cineres resolvatur, nec in fumo extensetur [<em>Ita
Cod.;</em> forte, extenuetur], nec in vapores diffundatur.
Haec vero sacrificia clara et festiviora efficiuntur.
Quomodo coelestia non celebrant sacrificia, quibus
dicitur: <em>Accipite Spiritum sanctum:</em> quorum remiseritis
peccata, remittuntur eis; et quorum retinueritis,
retenta sunt <strong>(Joan. XXVIII, 23)</strong>?» Horum enim sacrificiorum,
omnia Levitici sacerdotii sacrificia signa
fuerunt: <em>Quia lex per Moysen data est;</em> gratia et veritas
per Jesum Christum facta est <strong>(Joan. I, 17)</strong>. «Sicut
responsum est Moysi, cum consummaret tabernaculum:
<em>Vide,</em> inquit, <em>omnia facito secundum exemplar,
quod tibi ostensum est in monte</em> <strong>(Exod. XXV, 40)</strong>.
Quoniam auditus minus aptus esse videtur ad disciplinam
<nobr><sub></sub></nobr> percipiendam, quam visus; non enim ita
animo commendamus quaecunque audimus, quomodo
illa quae ipso visu percipimus.» Ideo dicit: <em>Vide, ut
omnia facias sicut tibi in monte demonstratum est.</em>
Sed hic quaeri potest, de quibus dixisset: <em>Omnia,
sive de tabernaculi constructione;</em> sive de hostiis et
sacrificiis, quae in eo oblaturi essent? sed de utroque
melius intelligitur. <strong>(VERS. 6.)</strong> «<em>Nunc autem melius
sortitus est ministerium, quanto et melioris testamenti
mediator est, quod melioribus repromissionibus sanctificatum
</em>[Ita Cod.; al., <em>sancitum</em>] est. Vides, inquit,
quanto melior [haec] illa celebratione. Siquidem illa
exemplar et forma; ista vero veritas,» sicut dicitur
in Evangelio: <em>Lex per Moysen data est, gratia et veritas
per Jesum Christum facta est.</em> De qua gratia
<nobr><sub></sub></nobr> subsequenter hic significat Apostolus, dicens: <em>Quod
in melioribus repromissionibus sanctificatum est.</em>
Quanto meliora sunt coelestia terrenis, aeterna temporalibus;
<em>tanto melioris est mediator sacerdos Christus</em>
Deus <em>testamenti.</em> «Transiens de loco, et a sacerdote,
et a sacrificio, tunc demum et testamenti differentiam
ponit. Hic autem ad coelum nos elevans et
ostendens, quia pro tabernaculo coelum habemus»
in promissionibus Dei.
</p><p>VERS. 7, 8.---<em>Nam si illud prius culpa vacasset,
non utique secundi locus inquireretur.</em> Vituperans
enim eos dicit: Hoc est, si inculpabiles essent observatores
sui, nunquam secundi locus relinqueretur.
Sed quia illud non fuit perfectum, inventus est locus
<nobr><sub></sub></nobr> aptus secundi testamenti; sicut per Prophetam dicit
Dominus: <em>Ecce dies venient, dicit Dominus, et consummabo
super domum Israel et super domum Juda
testamentum novum</em> <strong>(Jer. XXXI, 33)</strong>. <strong>(VERS. 9.)</strong> <em>Et
non secundum testamentum quod feci patribus eorum
in die, qua apprehendi manum eorum, ut educerem
eos de terra Aegypti, quoniam ipsi non permanserunt
in testamento meo, et ego neglexi eos, dicit Dominus.</em>
Hic autem discrete posuit, de quo dictum est, <em>quod
non permanserunt in testamento meo.</em> Dum dixit: <em>In
die, qua apprehendi manum illorum, ut educerem eos
de terra Aegypti;</em> de lege hoc dixit [<em>Cod.,</em> non dixit,
<em>mendose</em>] lata in monte Sinai, quae quinquagesima
die data esse constat, in qua non permanserunt patres
eorum, sed fecerunt vitulum in Horeb et adoraverunt
<nobr><sub></sub></nobr> illud. Non enim de illo quod patribus eorum
proposuit, {691} id est Abraham, Isaac et Jacob. Et
omnes filii fidei, filii Abraham dici possunt, sicut de
ipso Domino in Evangelio scribitur: <em>Dico autem vobis,
quod potens est Deus de lapidibus istis suscitare
filios Abrahae</em> <strong>(Matth. III, 9)</strong>. Et hoc est testamentum,
quod consummabit Deus, id est, perficiet super omnes
gentes, ut quicunque crediderint in Christum,
filii Abrahae, secundum spiritalem generationem, vere
sint. (VERS. 10-12.) <em>Quia hoc est testamentum quod
disponam domui Israel post dies illos, dicit Dominus:</em>
Dando leges meas in mentes eorum et in cordibus eorum
superscribam eas. Et ero eis in Deum, et ipsi
erunt mihi in populum. Et non docebit unusquisque
proximum suum, et unusquisque fratrem suum dicens:
<nobr><sub></sub></nobr> Cognosce Deum [Al., <em>Dominum</em>]: quoniam omnes
scient me a minore usque ad majorem. Quia propitius
ero iniquitatibus eorum, et peccata eorum non memorabor
amplius. Et hic magna distantia est inter legem
et legem, inter Scripturam et Scripturam, inter litteram
et gratiam. Nam littera legis scripta est in tabulis
lapideis, quas Moyses ipse fregit, dum vidit populum
ante vitulum ludentem: gratia vero data est
in corda credentium per Spiritum sanctum, per quem
charitas diffusa est in cordibus credentium. Quod
vero in littera latebat et legebatur a populo per magistrorum
traditiones, hoc Spiritus sanctus adveniens
docebat apostolos. Et hoc est quod ait Propheta: <em>Et
non docebit unusquisque proximum suum et unusquisque
fratrem suum, dicens:</em> Cognosce Dominum; omnes
<nobr><sub></sub></nobr> enim scient me a minore usque ad majorem eorum:
sicut in Evangelio de Domino legitur: <em>Tunc aperuit
illis sensum, ut intelligerent Scripturas</em> <strong>(Luc. XXIV, 45)</strong>.
<strong>(VERS. 13.)</strong> <em>Dicendo autem novum veteravit prius.</em>
Quod autem antiquatur et senescit, prope interitum
est. «Sumens a Propheta fiduciam Paulus, amplius in
illud testamentum invehitur, commode ostendens,
quoniam nostra nunc florent; illa vetusta sunt et
prope interitum:» Sed renovabitur sicut aquila juventus
nostra, si ad fontem vitae currimus; si alas
et oculos ad solem justitiae extendimus.
</p><p>
</p><h4>CAPUT IX.</h4>
<p>VERS. 1, 2.---<em>Habuit quidem prius justificationes</em>
<nobr><sub></sub></nobr> culturae et sanctum saeculare. Tabernaculum enim primum
factum est, in quo erant candelabra, mensa et
propositio panum, quod dicitur sancta. Legimus enim
in Josepho, tabernaculum ad instar hujus mundi
factum: exteriora vero hujus saeculi figuram habebant.
Idcirco quotidie ministrant sancti sacerdotes,
accedentes [<em>Forte, accendentes</em>] lumen doctrinae, et
pascentes populum Dei. <em>Panum, qui super mensam
a sabbato usque ad sabbatum praesto debent esse;</em> id
est, a sabbato spei nostrae, in qua quasi in Christo,
et ab hujus mundi turbinibus securi, usque in illud
sabbatum, quod [<em>Forte, quo</em>] retineamus quae nunc
in spe habemus. Candelabra vero dona sunt Spiritus
sancti, quae in Ecclesia lucent intelligentibus per
eum, per quem requiescet spiritus sapientiae et intellectus,
<nobr><sub></sub></nobr> spiritus consilii et fortitudinis, spiritus
scientiae et pietatis, et spiritus timoris Domini. Interius
vero tabernaculum, quod dicitur «sancta
sanctorum, ipsum coelum significat. (VERS. 3-5.)
<em>Velamentum autem coelum est,» intra quod sacerdos
noster Christus non sine sanguine intravit.</em> <em>Thuribulum
habens aureum, in quo offeruntur orationes
sanctorum.</em> In quo <em>Cherub in gloria obumbratile
</em>[<em>Leg.,</em> obumbrantia] <em>propitiatorium, hoc est multitudo
scientiae.</em> Apte propitiatorium super arcam positum
esse dicitur, quia ipsi mediatori Dei et hominum
specialiter a Deo Patre donatum est, <em>ut esset
propitiatio pro peccatis nostris</em> <strong>(I Joan. II, 2)</strong>. Unde
etiam Paulus dicit: <em>Jesus Christus, qui mortuus est,
imo qui et resurrexit, qui et est ad dexteram Dei,</em> qui
<nobr><sub></sub></nobr> etiam interpellat pro nobis <strong>(Rom. VIII, 34)</strong>. <em>Et arca
testamenti.</em> Haec est caro Salvatoris nostri, in qua
manna divinitatis et tabulae duorum testamentorum
<em>et virga Aaron, quae floruit in sacerdotio Christi;</em>
<em>de quibus non est modo per singula dicere.</em>
</p><p>VERS. 6.---<em>His vero ita compositis, in priori quidem
tabernaculo semper introibant sacerdotes, sacrificiorum
officia consummantes,</em> quod vero supra dixit
<em>sanctum saeculare esse, hoc modo lucidius ostendit,
id est, in quo tabernaculo sacrificia fuerunt saecularia,
nihil ad perfectum deducentes servientem in
eis.</em> <strong>(VERS. 7.)</strong> <em>In secundo autem semel in anno solus
pontifex non sine sanguine, quem offert pro sua et pro
populi ignorantia.</em> {692} Iste vero pontifex ex parte
significat, quia semel ingressus est coelum, intra
<nobr><sub></sub></nobr> velum in sancta sanctorum, ut assistat vultui Dei
pro nobis. Quod vero ait: <em>Ut offerat pro sua et populi
ignorantia, hoc est, quod ipse in cruce ait:</em>
<em>Deus Deus meus, quare me dereliquisti</em> <strong>(Matth.
XXVII, 46)</strong>? <em>Verba delictorum meorum;</em> quae sunt
verba delictorum, nisi corporis sui? (VERS. 8, 9.)
<em>Hoc significante Spiritu sancto, nondum propalatam
esse sanctorum vitam </em>[Leg., <em>viam</em>], adhuc priore tabernaculo
habente statum; quae parabola est temporis
instantis, juxta quam munera et hostiae offeruntur.
«Propterea, inquit, ista ita constructa sunt, ut discamus
quia sancta sanctorum, hoc est, coelum adhuc
inaccessibile mortalibus solet esse.» Nec putemus
et illud ingredi non posse, ubi pontifex noster
<nobr><sub></sub></nobr> prior intravit non sine sanguine, sicut Propheta
praedixit: <em>Quis est iste, qui venit de Edom tinctis
vestibus de Bosra</em> (Isaiae LXIII, 1)? Sed patienter
exspectamus tempus resurrectionis nostrae, in quo,
cum apparuerit, quid erimus; scimus enim quia
similes illi erimus, hoc est, immortales: sicut illi
mors ultra non dominabitur, nec nostra caro dominata
erit. <em>Quae non possunt juxta conscientiam perfectum
facere servientem, solummodo in cibis et potibus,</em>
 <strong>(VERS. 10)</strong> <em>Et variis baptismatis et justitiis
carnis usque ad tempus correctionis impositis.</em> Hae
vero justitiae carnales, in cibis et potibus, et variis
baptismatibus usque ad tempus correctionis impositae
sunt. Attende quid hoc est; <em>nihil enim ad perfectum
deduxit lex;</em> sed secundum [legem] carnalis
<nobr><sub></sub></nobr> mundati sordes et ignorantiam potuit emundare:
de adulterio vero, capitalibus criminibus nihil potuit
purgari; sed damnare paratam absque misericordia.
Ideo adulteram mulierem Pharisaei proposuerunt
Jesu <strong>(Joan. VIII, 3)</strong>, ut potuissent eum
accusare, si contra legem absolvere juberet; aut
laudabilem mansuetudinem amitteret, si legis jussionem
custodire praeciperet. Sed utrumque cavebat
sapientia Dei, quasi dixisset: Justa est quidem lex,
si justos haberet ministros. Qui festucam de oculo
alterius tollere videat, justum est, ut prius trabem
de proprio tollat oculo. De baptismatis Judaeorum
plenius in Evangelio <em>cata Marcum legitur, ubi Pharisaei
vituperabant Dominum et discipulos, non lotis
manibus manducare</em> <strong>(Marc. VII)</strong>. Frustra autem
<nobr><sub></sub></nobr> Pharisaei, frustra autem omnes Judaei lavant manus,
et a foro dum veniunt, baptizantur, quandiu contemnunt
fonte Salvatoris ablui. Sed Pharisaei spiritalia
prophetarum verba carnaliter accipientes, quae
illi de cordis et operis castigatione praecipiebant, dicentes:
<em>Lavamini, mundi estote</em> (Isaiae I, 16). Et:
<em>mundamini, qui fertis vasa Domini</em> <strong>(Ibid. LII, 11)</strong>;
isti de corpore solummodo lavando sperantes [<em>Forte,
sperant</em>]. Cum certum sit Moysen et prophetas, qui
vasa populi Dei vel aquis dilui, vel igne purgari, vel
oleo sanctificari, quacunque ex causa, jusserunt,
non in hac materialium rerum emundatione; sed
mentium potius et operum castigatione ac sanctimonia
atque animarum nobis mandare salute.
</p><p>VERS. 11.---<em>Christus assistens pontifex futurorum</em>
<nobr><sub></sub></nobr> bonorum per amplius et perfectius tabernaculum, non
manu factum, id est, non hujus creationis. Tabernaculum
non manu factum coelum significat, unde nos
futura bona speramus nobis dari, id est, aeterna,
quae non transeunt. <em>Neque hujus creationis, hoc est,
non hujus tabernaculi species, quod in eremo fixit
homo, sed hoc longe aliter ab ipso Deo creatum est,
spiritaliter, non carnaliter.</em> In quo tabernaculo modo
sunt animae justorum et angeli earum spiritus, exspectantes
donec compleatur numerus conservorum
suorum. <strong>(VERS. 12.)</strong> <em>Neque per sanguinem hircorum
et vitulorum, sed per proprium sanguinem introivit
semel in sancta, aeterna redemptione inventa.</em> Omnia
quippe permutata sunt. Ibi sanguis hircorum diluit
<nobr><sub></sub></nobr> peccata carnis: hic sanguis Christi abluit peccata
spiritus. <em>Qui aeterna redemptione inventa introivit
semel in sancta, id est, coelum, ut assistat vultui Dei
pro nobis.</em> Quod dixit <em>aeterna redemptione inventa,
ostendit in prioribus sacrificiis et legalibus caeremoniis
non esse aeternam redemptionem.</em> <strong>(VERS. 13.)</strong>
<em>Si enim sanguis hircorum et taurorum et cinis vitulae
aspersus inquinatos sanctificat ad emundationem
</em>[carnis]. Quanto magis sanguis Christi, qui per Spiritum
sanctum semetipsum obtulit immaculatum Deo.
«Si enim carnem, inquit, potuit mundare sanguis
taurorum, multo amplius animae sordem diluet sanguis
Christi. Ne enim audiens <em>sanctificat, perfectam
esse ablutionem aestimet quis, mox subjungit causam
differentiae dicens:</em> <em>Qui</em> per Spiritum {693} <em>sanctum</em>
<nobr><sub></sub></nobr> semetipsum obtulit immaculatum Deo: hoc est, sacrificium
immaculatum. Erat quippe mundum a peccatis
hoc sacrificium, hoc est, per Spiritum sanctum
aeternum, non per ignem, non per alia quaedam.
</p><p><em>Et mundabit conscientiam nostram ab operibus mortuis
ad serviendum Deo viventi.</em> Bene dixit <em>ab operibus
mortuis;</em> si quis enim tangebat mortuum, polluebatur:
Et hic si quis tetigerit opus mortuum,
contaminatur per conscientiam. Opera mortua sunt
peccata. <em>Qui enim tetigerit picem, inquinabitur ab
ea, sic qui per poenitentiam ablutus est ab operibus
mortuis, si eadem iterum agit, pejus contaminabitur.</em>
Sicut Petrus apostolus: <em>Canis reversus ad vomitum</em>
 <strong>(II Petr. II, 22)</strong>, ita qui iterat stultitiam suam.
<em>Ad</em> serviendum, inquit, <em>Deo viventi.</em> Hic manifestat
<nobr><sub></sub></nobr> quia opera mortua habentes non possunt servire
vero et vivo Deo, quia illa mortua sunt et falsa. Et
merito nullus opera mortua habens ingreditur hic.
Si enim eum qui corpus mortuum tangebat, non
oportebat intrare in templum, quanto magis eum
qui opera mortua [habet] non potest intrare in coelum?
Mortua quippe sunt omnia opera quae vitam
non habent.» (VERS. 15-17.) <em>Et ideo Novi Testamenti
mediator est, ut morte intercedente, in redemptione
earum praevaricationum, quae erant sub priore testamento
repromissiones accipiant, qui vocati sunt, aeternae
haereditatis.</em> Ubi enim testamentum est, mors necesse
est intercedat testatoris. Testamentum enim in
mortuis confirmatum est, alioquin nondum valet,
dum vivit qui testatus est. «Fortassis enim possent
<nobr><sub></sub></nobr> multi, qui infirmius afficiebantur ex eo quod mortuus
est Christus, maxime non credere promissiones
ejus. Paulus igitur ex abundantia hoc ponit, et
exempla ex communi assumens consuetudine dicit
quasi dubitanti cordi responderet; propterea igitur
oportebat confiteri . . . . . quia non, [<em>Chrys.,</em> oportebat
confidere. Quare? Quia non, etc.] viventibus testatoribus,
sed mortuis, tunc firma sunt testamenta, et
fortitudinem accipiunt. Testamentum enim circa
novissimum diem fit defunctionis: in simul [testes]
debet habere testamentum. Adverte eum dicentem:
<em>Ego sum, qui testimonium prohibeo de meipso, et testimonium
perhibet de me, qui misit me</em> <strong>(Joan.
XX, 18)</strong>.» Et in lege vestra [scriptum] est, quia duorum
<nobr><sub></sub></nobr> hominum testimonium verum est. Si duorum
testimonium non est spernendum, quanto magis Patris
et Filii, etiam et Spiritus sancti, de quo dicitur:
<em>Ille testimonium perhibet de me.</em> Et de apostolis:
<em>Et vos quidem testimonium perhibetis de me, quia ab
initio mecum estis</em> <strong>(Joan. V, 36)</strong>. «In offensione
quippe eramus, mori nos oportebat.» Misit Filium
suum factum ex muliere, qui mori potuisset pro debitoribus
mortis; qui mortuus est pro nobis debita
[<em>Forte, debita nobis</em>] morte. «Effecit nos dignos testamenti
et haereditatis promissae. Hoc modo firmum
factum est testamentum. In tantum fuit peccatum
nostrum, ut salvari non potuisset aliquando, nisi
unigenitus Filius Dei pro nobis moreretur.» Quod
vero ait infirmum esse testamentum, vivente testatore,
<nobr><sub></sub></nobr> hoc significat quod quandiu vivit testator, potest
immutare sententiam, et alios atque alios adducere
haeredes in haereditatem suam.
</p><p>VERS. 18.---<em>Unde nec primum quidem sine sanguine
dedicatum est.</em> «<em>Unde,</em> dixit, <em>nec primum testamentum</em>
<em>sine sanguine dedicatum est, id est, firmum
factum est, roboratum est.</em> Quod autem dixit,
<em>unde, tale est, quale si diceret, propterea oportebat
testamenti solemnitatem compleri etiam per mortem»
Christi.</em> (VERS. 19-22.) <em>Lecto enim omni mandato
legis a Moyse universo populo, accipientes </em>[Ita Cod. leg.
<em>accipiens</em>] sanguinem vitulorum et hircorum cum aqua
et lana coccinea et hyssopo, ipsum quoque librum et
omnem populum aspersit, dicens: Hic est sanguis
testamenti, quod mandavit ad vos Deus. Etiam tabernaculum
<nobr><sub></sub></nobr> et omnia vasa ministerii sanguine similiter
aspersit: et omnia pene in sanguine mundavit
secundum legem; et sine sanguinis effusione non fuit
[Leg., <em>non fit</em>] remissio. Quid est quod liber et populus
et tabernaculum sanguine aspersus est, nisi
pretiosus sanguis Christi Salvatoris nostri ab initio,
illo schemate, praenuntiatus est? Quare hyssopo?
Hyssopus enim herba humilis est et in petris nascens:
humilitas Christi significatur per hanc herbam
et fortitudo, qua interiora nostra purgantur.
Nam hoc genere herbae pulmonum vitia purgari solent.
Quare aquam? Ostendit mundationem futuram
per aquam baptismi. Quare lana coccinea? Ut retineret
sanguinem. Ostendit hoc loco idem esse et
aquam et sanguinem, {694} Baptisma etiam nostrum
<nobr><sub></sub></nobr> [<em>Chrys.,</em> baptisma enim ejus] passio ejus est, ideo
idem Paulus dicit alio loco: <em>Consepulti enim estis cum
illo in baptismo</em> <strong>(Rom. VI, 4)</strong>. Quod vero ait, [quod]
sine sanguinis effusione non fuerit remissio, quare
hoc dixit? Quia in illis plena non fuit remissio, sed
semi plena, in minima parte; nunc autem <em>hic est,</em>
inquit, <em>sanguis novi testamenti, qui pro nobis effusus
est in remissionem peccatorum.</em> Quis est liber qui
aspersus est sanguine mystico, et quae sunt vasa unctionis,
et quod tabernaculum, nisi populus? Ipsi
enim sunt liber, vasa, et tabernaculum. Ideo Dominus
dicit: <em>Inhabitabo in illis, et inambulabo</em>
 <strong>(II Cor. VI, 15)</strong>. Sed tota illius Veteris Testamenti
fuit corporalis mundatio; nunc vero spiritalis est in
<nobr><sub></sub></nobr> animo, sanguinis Christi. Ideo dicit: <em>Hic est sanguis
novi testamenti in remissionem peccatorum</em> <strong>(Marc.
XIV, 24)</strong>. «In illis siquidem in superficie aspergebatur
et iterum diluebatur aspersus; neque enim
cruentatus semper deambulabat populus: in anima
vero non ita est, sed ipsi essentiae commiscetur sanguis,
fortem illam faciens et mundam, et ad illam
inenarrabilem pulchritudinem perducens.» Propter
hoc agni occisio fuit, et sanguis ejus superliminaribus
liberandorum illitus; propter hoc etiam omnia
sacrificia veteris testamenti leguntur, ut hoc unum
sacrificium designaret [<em>Forte, designaretur</em>], per
quod vera est remissio peccatorum, et mundatio animae
in aeternum.
</p><p>VERS. 23-24.---<em>Necesse est ergo exemplaria quidem</em>
<nobr><sub></sub></nobr> coelestium his mundari: ipsa autem coelestia melioribus
hostiis quam istis. Non enim in manufactis
sanctis [Al., <em>in manufacta sancta</em>] Jesus introivit
exemplaria verorum: sed in ipsum coelum, ut appareat
nunc vultui Dei pro nobis. Quomodo exemplaria
sunt eorum, quae in coelis sunt? Coelestia quidem nominavit
hanc conversationem nostram, cujus conversationis
exemplar fuit et significatio, quaecunque
gerebatur in veteri testamento. Unde et Apostolus:
<em>Conversatio nostra in coelis est</em> <strong>(Philip. III, 20)</strong>,
«In coelis ergo sunt ista, quae nostra sunt, et haec
nostra coelestia, quamvis in terra celebrentur.» Quae
est ista conversatio nostra? Haec est vera philosophia,
quam Christus docuit, quam apostoli secuti
sunt, quae ducit ad coelestia. Unde et Apostolus:
<nobr><sub></sub></nobr> <em>Primus homo de terra terrenus, secundus de coelo
coelestis</em> <strong>(I Cor. XV, 47)</strong>. Qualis terrenus, tales et
terreni: et qualis coelestis, tales et coelestes, «<em>Melioribus,</em>
inquit, <em>sacrificiis quam haec sunt.</em> Quod melius
est, bono aliquo melius. Bona ergo fuerunt
exempla [<em>Chrys.,</em> exempla eorum], quae in coelis
sunt;» sed ipsa coelestia longe excellunt exempla
sanctorum, quibus significantur. «Si ergo coelestes
sumus nos, et tantum sacrificium adepti sumus, timeamus
permanere in terra. Esse autem in terra et
non esse quodammodo videmur, dum voluntate in
coelo sumus, licet corpore in terris. Si ergo nos animo
appropinquemus Deo, in coelo sumus. Quid
enim mihi cura est coelum, cum video Dominum
coeli, cum ego efficior coelum? <em>Veniemus, inquit,</em>
<nobr><sub></sub></nobr> Ego et Pater, <em>et mansionem apud eum faciemus</em>
 <strong>(Joan. XIV, 23)</strong>. Coelum quidem per se serenum est
et mundum; non in hieme, non in nocte mutatur.
Proinde et nos, neque in tribulationibus saeculi,
neque in adversitatibus diaboli hoc pati timeamus,
sed maneamus immaculati et mundi.» Habet quidem
coelum solem; habeamus et nos Christum solem
justitiae, semper lucentem in cordibus nostris.
</p><p>VERS. 25.---<em>Neque ut saepe offerat semetipsum,
quemadmodum pontifex intrat in sancta per singulos
annos in sanguine alieno.</em> Superius dixit, <em>exemplaria
verorum, exemplaria omnia nominans;</em> haec etiam
vera, quae intrat pontifex. Hoc vero unum templum
fuit in toto mundo venerabilius, ad quod undique confluebant,
<nobr><sub></sub></nobr> sicut in Actibus Apostolorum legitur <strong>(Act.
II, 5)</strong>, die sancto Pentecosten, quando Spiritus
sanctus datus est apostolis in omnibus linguis loquentibus,
constituisse, ut ex diversis partibus mundi et
coeleste audisse miraculum et vidisse. «Sed huic
templo totum opposuit coelum Paulus, et non hanc
solam differentiam ostendit, sed etiam pontificem
magnum, ut assistat vultui Dei (<em>Sensus corruptus</em>).
Proinde non ex coelo tantum, sed etiam ex ingressu
rem venerabiliorem facit. Non enim simpliciter, sicut
hic, per signa quaedam,» sed ipsi Deo assistit
semper vivus ad interpellandum pro nobis. «Intuere,
quantae differentiae! saepe et semel; in sanguine
alieno, et in sanguine proprio. Multum ergo
interest. Ipse et sacrificium, et sacerdos, et hostia.»
</p><p><nobr><sub></sub></nobr> {695} VERS. 26-28.---<em>Alioquin oportebat eum frequenter
pati ab origine mundi:</em> nunc autem semel in consummatione
saeculorum, ad destitutionem peccati per
hostiam suam apparuit. Et quemadmodum statutum est
homini semel mori, post hoc autem judicium: sic et
Christus semel oblatus est ad multorum exhaurienda
peccata; secundo apparebit sine peccato exspectantibus
se ad salutem. Christus vero passus est, postquam
multa erant peccata. Merito tunc apparuit, quod
etiam alibi dicit: <em>Ubi abundavit peccatum superabundavit
gratia</em> <strong>(Rom. V, 20)</strong>. Si semel oblatus non sufficeret
omnium in se credentium peccata exhaurire,
oportuisset eum saepius pati ab origine mundi,
quod ne fieret, semel in consummatione mundi
passus est <em>ad multorum exhaurienda peccata.</em> «Quare
<nobr><sub></sub></nobr> multorum et non omnium? Quia non omnes credunt.
Pro omnibus mortuus est, hoc est, quantum
in ipso est. Ejus momenti est unius mors [<em>Chrys.,</em>
ejus momenti est illa mors], cujus momenti est omnium
perditio. Non enim omnium peccata abstulit,
propter quod credere noluerunt.» <em>Statutum quippe</em>
<em>est omnibus semel mori, et post mortem judicabitur
unusquisque secundum merita sua.</em> Sic et Christus
semel mortuus est pro peccatis alienis; et ideo quia
voluntarie, et non necessarie mortuus est. <em>Secundo</em>
quippe adventu <em>apparebit sine peccato</em> (omnis quippe
hostia pro peccato dicitur peccatum); non enim erit
tunc hostia pro peccato; quia peccatum non erit,
sed justitia; sive in remuneratione justorum, sive in
retributione peccatorum.
</p><p>
</p><h4>CAPUT X.</h4><nobr><sub></sub></nobr> 
<p>VERS. 1.---<em>Umbram enim habens lex futurorum
bonorum, non ipsam imaginem rerum.</em> «Hoc est, non
ipsam veritatem. Usquequo enim veluti in pictura
aspiciat quis lineamenta umbrarum, significans quid
pingere velit, umbra quaedam est, et non imago: si
enim flores ipsos quis colorum intinxerit, et imposuerit
super lineamenta, tunc imago efficitur. Tale
quiddam erat etiam lex, umbra veritatis.» <em>Per singulos
annos eisdem ipsis hostiis, quas offerunt indesinenter,
nunquam potest accedentes perfectos facere:</em> (VERS.
2-4) <em>Alioquin cessassent offerre </em>[Al., <em>offerri</em>]: ideo
quod nullam habentes ultra conscientiam peccati, cultores
<nobr><sub></sub></nobr> semel mundati; sed in ipsis commemoratio peccatorum
per singulos annos fit. Impossibile est enim
sanguine taurorum et hircorum auferri peccata.
«Una est, inquit, ista hostia; illae autem multae
sunt. Propterea enim nec fortes erant, quia multae.
Quid autem opus erat multis, dic mihi, una sufficiente?
Proinde quod multae et semper offerebantur,
ostendit nunquam eos purgari. Sicut enim medicamentum,
quando fuerit forte et salutis efficax, et valens
cunctam valetudinem repellere, semel impositum
totum [operatur. Si ergo semel impositum totum]
operatum fuerit, ostendit ejus virtutem, ut non
ulterius apponatur. [Et hoc est ejus opus, ut jam
non apponatur.] Si vero semper apponitur, manifestum
indicium est minus illud praevaluisse medicamentum.
<nobr><sub></sub></nobr> Quippe virtus illius est ut semel apponatur
et non frequenter: sic etiam hic. Qua ratione
eisdem sacrificiis semper curabantur? Si enim ab
omnibus essent liberati peccatis, nequaquam per
singulos dies offerret quis sacrificia. Proinde commemoratio
peccati fuit, non absolutio,» quia quotidie
eisdem purgabantur hostiis etiam et ipsi sacerdotes
et populus pariter. «In Christo e contrario semel
oblata est hostia, potens ad salutem sempiternam.
Quid ergo nos? Nonne per singulos dies offerimus?
Offerimus quidem, sed ad recordationem faciendam
mortis ejus. Et una est haec hostia, non multae. Quomodo
una est, et non multae? Quia semel oblata est.
Illa oblata est in sancta sanctorum; hoc autem sacrificium
exemplar illius est, idipsum [<em>Ms.,</em> ad ipsum]
<nobr><sub></sub></nobr> semper offerimus: nec nunc quidem alium agnum
cras, alium hodie, sed semper idipsum. Proinde
unum est hoc sacrificium: alioquin hac ratione,
quoniam in multis locis offertur, multi Christi sunt?
Nequaquam: sed unus ubique est Christus, et hic
plenus existens et illic plenus, unum corpus. Sicut
enim qui ubique offert [<em>Chrys.,</em> offertur], unum corpus
est, et non multa corpora; ita etiam et unum sacrificium.
Pontifex autem noster ille est, qui hostiam
mundantem nos obtulit. Ipsam offerimus et nunc,
quae {696} tunc oblata quidem consumi non potest.
Hoc autem quod nos facimus, in commemoratione
fit ejus, quod factum est. <em>Hoc</em> enim <em>facite,</em> inquit, <em>in
meam commemorationem</em> <strong>(Luc. XXII)</strong>. Non aliud sacrificium,
<nobr><sub></sub></nobr> sicut pontifex; sed ipsum semper offerimus:
magis autem recordationem sacrificii operamur.»
</p><p>VERS. 5-9.---<em>Ideo ingrediens in mundum dicit:</em>
Hostiam et oblationem noluisti, corpus autem aptast
mihi; holocautomata et pro peccato non tibi placuerunt.
Tunc dixi, ecce venio; in capite libri scriptum
est de me: Ut facerem voluntatem tuam, Deus meus
volui. Superius dicens: Quia hostia et oblationes e
holocautomata pro peccato noluisti, nec placita sunt
tibi quae secundum legem offeruntur. Tunc dixi: Ecce
venio, ut faciam, Deus, voluntatem tuam. Ablata sunt
signa promittentia, quia exhibita est veritas promissa.
Ideo ait: <em>Holocautomata et sacrificia noluisti,
corpus autem aptasti mihi;</em> hoc est, peccatum humani
<nobr><sub></sub></nobr> generis legalia sacrificia non potuerunt expiare; <em>Corpus
autem aptasti mihi.</em> Hoc ex persona dixit ejus
qui corpus suscepit nostrae mortalitatis, ut pro nobis
haberet quid offerret. <em>Tunc dixi:</em> Ecce venio. Dum
tempus fuit, ut ablata essent signa, et veritas promissa
veniret, <em>tunc dixi:</em> Ecce venio. Illa ablata, haec
impleta. Ubi sunt sacrificia Judaeorum? Transierunt
et non sunt in Ecclesia Christi; quia venit ille qui
figurabatur illis sacrificiis, de quo <em>in capite,</em> sive in
capitulo <em>libri scriptum est.</em> Cujus libri? Utique Psalterii,
ubi dicitur: <em>Beatus vir qui non abiit in consilio
impiorum, et in via peccatorum non stetit, et in cathedra
pestilentiae non sedit, sed in lege Domini voluntas
ejus</em> <strong>(Psal. I, 1)</strong>. Qui psalmus capitulus [<em>Ita
Cod.</em>] libri totius dicitur a quibusdam; ideo et Apostolus
<nobr><sub></sub></nobr> hic dicit: <em>In capite libri scriptum est de me,
ut faciam Deus voluntatem tuam.</em> Hoc est, quod in
Evangelio dicitur: <em>Non</em> veni, inquit, <em>facere voluntatem
meam, sed voluntatem ejus, qui misit me</em> <strong>(Joan.
VI, 38)</strong>. <em>Aufert primum, ut sequens statuat.</em> Id est,
primum testamentum, quod Moysi datum est in
monte Sinai. <em>Ut sequens statuat;</em> hoc est Evangelium
quod per Christum allatum est, firmum statuat
</p><p>VERS. 10.---<em>In qua voluntate sanctificati sumus
per oblationem corporis Christi Jesu semel.</em> Haec oblatio
semel oblata est, sed semper potens est abluere
omnes credentes et omnes optantes in ea mundari;
ideo subjunxit, et plenius exponens idem beatus
Paulus virtutem hujus hostiae: (VERS. 11-13) <em>Et
omnis quidem sacerdos praesto est, quotidie ministrans,</em>
<nobr><sub></sub></nobr> et easdem saepe offerens hostias, quae nunquam possunt
auferre peccata; hic autem unam pro peccatis
offerens hostiam in sempiternum sedet ad dexteram
Dei, de caetero exspectans, donec ponantur inimici
ejus scabellum pedum ejus. «Priores enim ostendit
inutiles esse hostias ad integram mundationem, sed
formam magis eas esse, et multo minus habere: sed
quia occurrebat ei adhuc, id est, si formae erant,
quomodo veritate veniente non cessaverunt, neque
discesserunt, sed adhuc celebrantur? Adhuc ergo
[de] his agit [<em>Chrys.,</em> Hoc ergo his ait], ostendens
quia jam non celebrantur, neque velut formae; non
enim eas acceptabiles habet Deus.» Et hoc soli habent,
qui semper Spiritui sancto restiterunt. Quapropter
<nobr><sub></sub></nobr> prophetico testimonio redarguit eos dicens:
<em>Holocautomata et pro peccato noluisti.</em> «De nullo alio
nisi de Christo hoc dicitur. Et quid mirum si nunc
non est voluntas Dei in sanguine hircorum et taurorum,
dum per prophetam Isaiam dicitur: <em>Quis quaesivit
haec de manibus vestris</em> (Isaiae I, 12)? Dum haec
noluisti, <em>tunc dixi:</em> Ecce venio; in qua voluntate
salvi facti sumus. Quomodo salvi facti sumus? Id est,
<em>per oblationem corporis Jesu semel.</em> Et omnis quidem
sacerdos praesto est quotidie ministrans. Ministrare autem
famulorum est; sedere vero dominorum; unde
et dicit: <em>Sedet ad dexteram Dei.</em> Quapropter <em>unam
offerens hostiam, quae salvare potest in perpetuum,</em>
<em>sedet ad dexteram Patris, de caetero exspectans, donec
ponantur inimici ejus scabellum pedum ejus.</em> Qui
<nobr><sub></sub></nobr> sunt inimici ejus? Judaei scilicet et omnes infideles,»
qui in die judicii damnandi sunt ab eo. «Et hic nimietatem
potentiae significat; non dixit, <em>subjiciantur;</em>
sed ut <em>ponantur sub pedibus ejus.</em> Non igitur efficiamur
ex numero inimicorum. Non enim soli inimici,
qui infideles, sunt; sed etiam qui vita immunda pleni
sunt. <em>Prudentia autem carnis inimica est in Deum:</em>
legi enim non subjicitur, nec enim potest <strong>(Rom.
VIII, 6)</strong>.
</p><p>{697} VERS. 14-18.---<em>Una enim oblatione consummavit
in sempiternum sanctificatos.</em> Contestatur autem
nobis et Spiritus sanctus. Postquam enim dixit: Hoc
est autem testamentum, quod testabor ad illos post
dies illos, dicit Dominus: Dando leges meas in cordibus
eorum, et in mentibus eorum superscribam eas;
<nobr><sub></sub></nobr> et peccata eorum et iniquitatem eorum jam non recordabor
amplius. Vera [Ita Cod.; leg.: <em>Ubi</em>] autem horum
remissio, jam non oblatio pro peccato. Una
quippe oblatio corporis Christi perfectos faciet sanctificatos,
quae remissionem integram facit peccatorum.
Hoc autem et ex testimonio probavit prophetico dicens:
<em>Contestatur autem nobis Spiritus sanctus:</em> Hoc
est autem testamentum, quod testabor ad illos post
dies illos, dicit Dominus: Dando leges meas in cordibus
eorum. Non ita, ut scripta fuit lex in tabulis
lapideis; sed in tabulis cordis carnalibus perpetualiter
scribebat illam. Quae est ista lex, quae in cordibus
singulorum scripta est? Utique charitas; ut ea
quae nolumus nobis fieri, alteri non faciamus; haec
est quae <em>cooperit multitudinem peccatorum</em> (Jacob. V,
<nobr><sub></sub></nobr> 20): sicut in Evangelio dicitur: <em>Omnia quae vultis ut
faciant vobis homines, haec eadem et vos facite illis</em>
 <strong>(Matth. VII, 12)</strong>. Quapropter non est necesse quotidie
sacrificiis quotidianis purgare, sicut in veteri
lege.
</p><p>VERS. 19-21.---<em>Habentes itaque fratres fiduciam in
introitu sanctorum in sanguine Christi, quam initiavit
nobis viam novam et viventem per velamen, id est,
carnem suam, et sacerdotem magnum super domum
Dei.</em> Hic ostendit distantiam pontificis et sacerdotis,
et hostiarum, et tabernaculi, et testamenti et repromissionis,
et multam differentiam, si quidem illa
fuerunt temporalia, haec autem aeterna; illa quidem
ad horam parentia, haec itaque permanentia; illa infirma,
haec perfecta; illa formae, haec veritas; hoc
<nobr><sub></sub></nobr> autem testamentum novum, habens remissionem
peccatorum, illud autem nihil hujusmodi; illud autem
manu factum, hoc autem non manu factum; illud
quidem sanguinem hircorum, hoc autem, Domini
[<em>Chrys.,</em> hoc autem Deum]: illud quidem stantem
sacerdotem habebat, hoc autem sedentem. Quoniam
igitur illa minora sunt, haec autem majora, <em>habentes</em>
igitur, inquit, <em>fratres fiduciam.</em> Unde? Sicut enim
confusionem faciunt peccata, sic fiduciam remissio
peccatorum; et quod haeredes effecti sumus, et quod
tanta dilectione fruimur. <em>In</em> introitu, inquit, <em>sanctorum.</em>
Hic coelum dixit et accessum ad spiritalia.
<em>Quam dedicavit, hoc est, quam construxit, et quam
initiavit.</em> Dedicatio quippe dicitur initium utendi.
<nobr><sub></sub></nobr> Quam praeparavit, inquit, et per quam ipse perrexit,
<em>viam novam et vivam.</em> Per velamen, inquit,
<em>carnis suae.</em> Haec quippe caro primum penetravit <em>viam
illam, et dedicavit eam hac ratione, quomodo </em>[<em>Idem,
quoniam</em>] ipse in ea perrexit. Velamen autem merito
vocamus; cum enim elevatus est in coelum, tunc apparuerunt
coelestia.
</p><p>VERS. 22.---<em>Accedamus,</em> inquit, <em>cum vero corde et
in plenitudine fidei, aspersi corda a conscientia mala,
et abluti corpus aquarum unda.</em> In quo accedamus?
Scilicet fide, spiritali cultura, in veraci corde, sine
simulatione, in satisfactione fidei; quia nihil est visibile
horum. Neque sacerdotes jam, neque sacrificium,
neque altare. Propterea inquit, <em>in plenitudine
fidei.</em> Sic oportet credere, quomodo certi sumus de
<nobr><sub></sub></nobr> visibili. Etenim et adhuc amplius. Hic enim aliquando
carnis sensus errant in his quae videntur, illic autem
nequaquam: quia spiritu spiritalia percipimus, et
non licet haesitare de eis. Ideo ait: <em>Aspersi corda a
conscientia mala.</em> Ostendit quia non fides sola, sed
etiam vita cum virtute quaeritur, quia fides sine operibus
otiosa est: illi autem corpora mundabant, non
conscientiam. <em>Et</em> abluti, inquit, <em>aqua munda.</em> Lavacrum
baptismatis in hoc loco dicit. Baptisma enim
corporis mundatio non est, sed animae,» si fides adest
baptizato, sive parentum, sive sui ipsa, si ad rationabilem
aetatem pervenerit. <strong>(VERS. 23.)</strong> <em>Teneamus
spei nostrae confessionem indeclinabilem, fidelis est
enim, qui repromisit.</em> «Nihil enim scruteris, nil rationis
<nobr><sub></sub></nobr> exspectes, fide opus habent haec omnia,» quia
sine fide impossibile placere Deo. Sicut Deus fidelis
est in promissis suis, ita fideles vult nos esse in promissis
nostris, quae vovimus. Diabolo contradicere
debemus, et Christo servire.
</p><p>{698} VERS. 24, 25.---<em>Consideremus invicem in
provocatione charitatis et bonorum operum.</em> Non deserentes
collectionem nostram sicut est consuetudinis
quibusdam. Quid est, intelligamus invicem? Si virtute
creditur [<em>Id.,</em> si quis fuerit virtute praeditus],
hunc imitemur, et in eum intendamus, ut diligamus
et diligamur; ex dilectione quippe bona opera fiunt.
Magnum quippe bonum est congregatio: ipsa namque
charitatem operatur frequentiorem, et ex ea
cuncta bona opera generantur. Nihil quippe bonum
<nobr><sub></sub></nobr> est, quod non per charitatem fit. Istam igitur
confirmemus invicem, quia <em>plenitudo legis charitas
est</em> <strong>(Rom. XIII, 10)</strong>. Non enim laboribus opus habemus
aut sudoribus: si dilexerimus invicem, spontanea
nobis via sternitur ducens ad virtutem et ad
coelestia.» <em>Sicut est consuetudinis quibusdam.</em> In hoc
loco non solum admonuit, sed etiam culpavit et terruit
unitatem charitatis scindentes. <em>Sed consolantes,
et tanto magis, quanto videritis appropinquantem
diem.</em> Quem diem designat, nisi diem judicii, in quo
singulorum merita examinantur? Vel etiam extremum
diem vitae nostrae; dicit enim alio loco: <em>Dominus
prope est, nihil solliciti sitis</em> <strong>(Philip. IV, 5, 6)</strong>,
id est, de terrenis. Et item: <em>Nunc propius est nostra</em>
<nobr><sub></sub></nobr> salus, quam credidimus <strong>(Rom. XIII, 11)</strong>: tempus enim
abbreviatum est.
</p><p>VERS. 26.---<em>Voluntarie enim peccantibus nobis,
post acceptam notitiam veritatis, jam non relinquitur
pro peccatis hostia.</em> Sponte namque peccantibus nobis,
postquam accepimus veritatis agnitionem, ultra
non relinquitur hostia pro peccatis, sicut in veteri
lege donatum fuit hostias offerre saepius pro peccato.
Neque enim Christus ipse iterum immolandus est
pro peccatis nostris; hoc enim semel factus est, et
secundo non est opus; sed magis opus est post acceptam
gratiam permanere in fide et veritate bonorum
operum. «Mundatus es, liber es a criminibus,
factus es Filius Dei. Si ad primum vomitum reversus
fueris, aliud te exspectat judicium,» nisi per poenitentiam
<nobr><sub></sub></nobr> renovatus fueris. Ideo subsequenter ait:
<strong>(VERS. 27)</strong> <em>Terribilis autem quaedam exspectatio judicii,
et ignis aemulatio, quae consumptura est adversarios.</em>
«In hoc non poenitentiam exclusit, neque propitiationem,
quae fit per poenitentiam; neque repellit
et dejicit per desperationem delinquentem; non enim
ita est inimicus salutis nostrae. Sed quid? Secundum
namque exclusit lavacrum baptismi. Non enim dixit:
Non est ultra poenitentia; neque dixit: Ultra non est
remissio: sed hostia, inquit, ultra non est, hoc est,
crux secunda ultra non est. Una namque perfecit in
perpetuum eos, qui sanctificantur, non sicut Judaicae.
Cautos nos volens efficere, ne ultra vel crucem
Christi, vel hostias judaicas exspectemus pro peccatis.»
Et quicunque poenitentiae medicamentum neglexerit,
<nobr><sub></sub></nobr> ignis aemulatio devoret eum. Quapropter
unusquisque ad poenitentiae, dum tempus habet, medicamentum
confugiat, ne igni tradatur aeterno.
<strong>(VERS. 28.)</strong> <em>Irritam quis faciens legem Moysi sine ulla
miseratione duobus vel tribus testibus moritur.</em> Terrorem
enim incutit Christianis de poenis [eorum] qui
sub lege peccaverunt. «<em>Sine miseratione, inquit, ut
nulla sit venia, nulla sit misericordia, quanquam
Moysi esset illa lex.</em> Si duo vel tres, sicut ille disposuit,
testificantur super eum, confestim judices populi
judicant eum ad mortem, si legi contrarius fuit
aut inobediens. Et si hoc ita est in veteri lege, ubi
lex Moysi irrita fit. <strong>(VERS. 29.)</strong> <em>Quanto magis,</em> inquit
Apostolus, <em>putatis deteriora mereri supplicia, qui
Filium Dei conculcaverit,</em> et sanguinem testamenti pollutum
<nobr><sub></sub></nobr> duxerit, in quo sanctificatus est, et spiritui
gratiae contumeliam fecerit?
</p><p>Quanto major est Christus quam Moyses, gratia
quam lex, tanto majora merebitur supplicia. Et
quomodo conculcat quisque Filium Dei? Quando
enim ex eo indigne participamur per sacramenta,
nonne grande peccatum committit? Nonne illum conculcat?
Nonne ipsum contemnit? Sicut enim ea quae
conculcamus, nullius momenti pendimus, sic et qui
libere peccant, absque timore, et absque poenitentia,
Christum nullius momenti existimant,» nec eum judicem
futurum formidant. Factus est per gratiam
corpus Christi, et seipsum facit corpus diaboli; et
sanguinem Christi impollutum [pollutum] facit, in
<nobr><sub></sub></nobr> quo mundatus est, et ad vomitum revertitur pristinum,
et seipsum per poenitentiam iterum mundare
neglexerit [<em>Forte, negligit</em>]. {699} <em>Et spiritui gratiae
injurians.</em> «Qui vero beneficium dantis grata
mente non suscipit, injuriam faciens [<em>Forte, facit</em>]
benefacienti. Ille facit te filium, tu vero vis fieri servus
peccati. Venit enim ad habitandum apud te;» tu
vero non praeparas ei domum dignam habitationis
suae, alium, id est, diabolum tibi habitatorem concilians.
</p><p>VERS. 30.---<em>Scimus enim qui dixit:</em> Mihi vindicta, et
ego reddam. Et iterum: Quia judicabit Dominus populum
suum. De inimicis hoc dixit, et de negligentibus
per poenitentiam se purgare; sed securi male
faciunt. Judicare enim intelligitur plebem suam,
<nobr><sub></sub></nobr> separando [in] plebe sua bonos a malis, fideles ab
infidelibus. <strong>(VERS. 31.)</strong> <em>Horrendum est enim incidere
in manus Dei viventis.</em> Incidit in manus Dei in die
judicii, id est, in potestatem ejus judicis, qui reddet
unicuique secundum merita sua, qui non vult modo
praevenire in confessione et poenitentia faciem ejus,
dum tempus habet. Si non poenituerit de peccatis
suis, incidit in horrendum judicium omnipotentis Dei.
<strong>(VERS. 32.)</strong> <em>Rememoramini autem pristinos dies, in
quibus illuminati magnum certamen sustinuistis passionum.</em>
«Postquam vero Paulus concutit animos
eorum dicendo: <em>Horrendum est incidere in manus
Dei viventis,» fidem faciens, quod omnimodis oportet
perire injuriantem gratiam Dei, et Spiritui sancto
injuriam facientem, et hoc ex lege Moysi docet.</em>
<nobr><sub></sub></nobr> «Proinde ne multo timore desperantem a tristitia
et desperatione absorberi faceret, consolatur eos per
laudes et hortationes; et aemulationem domesticam
eis proferens. <em>Illuminati, id est,</em> confortati per gratiam
divinam, <em>magnum certamen sustinuistis passionum.</em>
Non dicit simpliciter certamen, sed addidit,
<em>magnum.</em> Nec dixit, tentationes, sed pugnam, quod
quidem est multae laudis, et nostrarum praedicatio
laudum» pro Christi nomine pati. (VERS. 33, 34.) <em>Et
in altero quidem opprobriis et tribulationibus spectaculum
facti:</em> in altero autem socii taliter conversantium
effecti. Nam et vinctis compassi estis. Modo
minutatim per partes prosequitur laudes eorum,
dicens, eos non solum viriliter sustinere passiones
pro Christo verum etiam et vinctis compassos eos
<nobr><sub></sub></nobr> esse annuntiat. <em>Et tribulationibus opprobriisque spectaculum
facti.</em> «Gravis quippe res est opprobrium;
et idonea ad fortitudinem animae subvertendam, et
ad excaecandam mentem potens, quoniam valde appetens
est gloriae genus humanum; propterea etiam
et opprobriis facile captatur [<em>Chrys.,</em> captivatur].
Et non simpliciter dixit opprobriis, sed etiam augmentum
fecit, dicens, <em>spectaculum </em>[Cod. semper,
<em>expectaculum</em>] facti. Cum enim quis secrete exprobratur,
contristatur quidem; sed multo amplius cum
coram omnibus.» <em>Et rapinam bonorum vestrorum
cum gaudio suscepistis.</em> Mirabiliter laudat eos in fide;
quia si fidem non haberent, meliora recepisse pro
hac substantia abrepta, non cum gaudio suscepissent
<nobr><sub></sub></nobr> rapinam ejus. Proinde subjungit fiduciam fidei.
<em>Cognoscentes,</em> inquit, <em>vos habere meliorem et manentem
substantiam.</em> Quasi diceret: Vestras futuras videntes
divitias sustinuistis cum gaudio. Quod necdum apparet,
quasi praesens appareret, cernebatis. «Hoc
enim totum apostolicum est opus, et dignum illis
fortibus animabus, ut flagellis gauderent, sicut in
Actibus apostolorum legitur: <em>Euntes autem a concilio,
gaudentes quia digni habebantur pro nomine
Jesu contumeliam pati</em> <strong>(Act. V, 41)</strong>. Cognoscentes, inquit,
vos meliorem habere et manentem substantiam;
prout diceret, firmam, et substantiam [<em>Chrys.,</em> firmam
et stabilem], quae perire non possit, sicut ista
terrena perit.» Deinde laudans eos dicit: <strong>(VERS. 35)</strong>
<em>Nolite itaque amittere confidentiam vestram,</em> quae
<nobr><sub></sub></nobr> grandem habet remunerationem apud Deum. Apparet
autem quia in magna confidentia erant ad Deum,
quam ne amitterent, instantissime eos hortatur; facilius
enim integra conservantur quam amissa recuperentur.
Nihil enim vobis necessarium est, nisi ut
stetis firmiter, et permaneatis in fortitudine vestra,
<em>quae magnam habet remunerationem apud Deum.</em>
</p><p>VERS. 36.---<em>Patientia enim vobis necessaria est,
ut voluntatem Dei facientes reportetis promissionem.</em>
O quanta magnitudo exhortationis istius et consolationis!
Unum quippe opus habeatis, id est, ut perseveretis
in agone, donec recipiatis coronam condignam
<nobr><sub></sub></nobr> labori vestro. Quia non qui coeperit, coronabitur,
sed <em>qui</em> perseveraverit in certamine <em>usque in
finem, hic salvus erit</em> <strong>(Matth. X, 22)</strong>. <em>In patientia siquidem</em>
<em>possidebitis,</em> dicit Dominus, <em>animas vestras.</em>
Reportetis, dixit, id est, accipiatis promissiones Dei.
<strong>(VERS. 37.)</strong> <em>Adhuc enim modicum aliquantulum, qui
venturus est, veniet et non tardabit.</em> Non minima consolatio
est laboris, cito sperare venturum judicem,
et remuneratorem, et consolatorem, remuneraturum
certaminis constantiam. (VERS. 38, 39.) <em>Justus autem
meus ex fide vivit:</em> Quod si subtraxerit se, non placebit
animae meae. Nos autem non {700} <em>sumus subtractionis
filii in perditionem, sed fidei in acquisitionem
animae.</em> Hoc propheticum intulit Apostolus testimomonium
ad exhortationem fidei. Sicut displicebit qui
<nobr><sub></sub></nobr> dubitat, ita qui crediderit, vivet in fide sua recta.
Quapropter credamus velociter venisse [<em>Forte, venturum</em>]
judicem Christum, et praeparemus nos obviam
in bonis actibus, ne simus abstractionis filii a luce
sempiterna; sed acquisitionis in gloriam, cum sanctis
in die magno audientes vocem desiderabilem: <em>Venite,
benedicti Patris mei, percipite regnum, quod vobis paratum
est ab origine mundi</em> <strong>(Matth. XXV, 34)</strong>.
</p><p>(<em>Hucusque codex.</em> Reliqua tria capita hujus Epistolae
ad Hebraeos praetermissa sunt, vel ab ipso Alcuino, vel
a librario.)
</p><p>COMMENTATIO BREVIS
IN QUASDAM SANCTI PAULI APOSTOLI SENTENTIAS. 
</p><p><nobr><sub></sub></nobr> Albinus de hoc quod dicit Apostolus ad Corinthios:
<em>Omne peccatum quodcunque fecerit homo extra corpus
est;</em> qui autem fornicatur, in corpus suum peccat (I
Cor. VI, 18). Quod ita solvi potest. Aliud est per
corpus peccare, aliud in corpore. Per corpus fiunt
furta, rapinae, homicidia, et his similia: in corpore
vero fiunt fornicationes, et libidinum immunditiae;
illa agit corpus, haec patitur. Aliter: In corpus peccat,
qui tollit membra Christi, et facit membra meretricis,
et templum Dei facit delubrum diaboli (I
Cor. VI, 15). Aliter: In corpus peccat, qui fornicationis
causa virginitatem perdit, quam recuperare
<nobr><sub></sub></nobr> nunquam potest, Propheta attestante: <em>Virgo Israel
cecidit, sed non adjiciet, ut resurgat</em> <strong>(Amos. V, 1, 2)</strong>.
Potest per poenitentiam fornicationis causa dilui; sed
perdita virginitatis corona resumi nequit. Sunt et qui
de uxore hoc volunt intelligi.
</p><p>Est et alia quaestio, ubi ad Ephesios Apostolus loquitur:
<em>Exsurge, qui dormis, et exsurge a mortuis,
et illuminabit te Christus</em> <strong>(Ephes. V, 14)</strong>. His etiam
dicitur qui in tenebris peccatorum jacent, imo et
moriuntur; qui si per poenitentiam surgunt, mox
sibi divinae gratiae lumen adesse sentiunt. Sed quis
hoc dixerit, quaeris? Utique Spiritus sanctus per
Apostolum, ut nos exhortaret ad poenitentiam. Itaque
<nobr><sub></sub></nobr> quod Spiritus in eo loquebatur, subito protulit in
medium, ut loquentis in se auctoritate firmaret,
quam suis auditoribus persuadere voluit. Sunt qui
aestimant eum hoc de reconditis antiquorum libris
protulisse testimonium, sicut in aliis eum locis legimus
fecisse. Sed hoc quaerendum est cur prius quasi
viventi diceret, <em>exsurge, qui dormis;</em> et posterius
quasi mortuo: <em>et exsurge a mortuis? Animae mortem
legimus, ut:</em> <em>Anima quae peccaverit, ipsa morietur</em>
 <strong>(Ezech. XVIII, 20)</strong>; spiritus vero non legimus. Ac
ideo quod dicit: <em>Exsurge, qui dormis, ad spiritum referri;</em>
quod dicit: <em>exsurge a mortuis,</em> animae coaptari
<nobr><sub></sub></nobr> potest
<br>@ <nobr><sub></sub></nobr> Vide S. Hier. in hunc locum..
</p><p><em>De Epistola ad Titum.</em> Cur Apostolus cujusdam
gentilis poetae comprobaret testimonium: <em>Cretenses
semper mendaces, malae bestiae et ventris pigri</em> <strong>(Tit.
I, 12)</strong>? Scilicet probat quia verum intellexerat tales
esse, quales illorum <em>proprius propheta praedixit, quem
alludens prophetam nominavit;</em> quod scilicet tales
Christiani tales mereantur habere prophetas. Sumpsit
autem istum versiculum de libro Epimenidis
Cretensis poetae, cujus titulus est: <em>De oraculis.</em>
Quem eumdem aestimaverim legisse Apostolum, ut
sciret quid gentilium promitterent oracula; non quod
totum comprobaret librum, sed aurum in stercore
<nobr><sub></sub></nobr> reperiens, id est, veritatem inter falsitates, retulit
illud in donaria Dei, et ut ingenitum Cretensibus
vitium falsitatis, illorum proprio potissimum auctore
[<em>Ms.,</em> auctori] confunderet. Mendaces quippe Cretenses,
dixit, et malae bestiae et ventres pigri, qui
falsa persuadent et ferarum ritu sanguinem sitiunt
deceptorum; et non cum silentio operantes suum
panem manducant, <em>quorum Deus venter est, et gloria
in confusione eorum</em> <strong>(Philip. III, 19)</strong>.
</p><p>Quarta vero interrogatio fuit de Epistola ad Hebraeos,
ubi dicit Apostolus: <em>Impossibile est enim eos,
qui semel sunt illuminati, gustaverunt etiam donum
coeleste, et participes sunt facti Spiritus sancti, gustaverunt
nihilominus bonum Dei verbum, virtutesque
saeculi venturi, et prolapsi sunt,</em> renovari rursus ad
<nobr><sub></sub></nobr> poenitentiam, rursum crucifigentes sibimetipsis Filium
Dei et ostentum [Leg., <em>ostentui</em>] habentes <strong>(Hebr. VI,
4, 5)</strong>. Totus hic locus, et anteriora ejus et posteriora,
magnis obscuritatibus obvolutus est; tamen ut aliqua
dicamus de hujus tantummodo sententiae expositione;
et ut brevi sermone ejus aperiam profunditatem,
putatur Apostolum hoc dixisse de sacrificiis Judaeorum;
vel de baptismo Christianorum, quod <em>impossibile
sit</em> (impossibile enim fieri non potest) eos, <em>qui</em>
semel illuminati sunt per fidem, <em>gustaverunt enim donum
coeleste, id est, per baptismum remissionem
peccatorum;</em> <em>et participes sunt facti Spiritus sancti,</em>
<nobr><sub></sub></nobr> acceperunt quidem per manus impositionem Spiritum
<nobr><sub></sub></nobr> sanctum; <em>gustaverunt nihilominus bonum doctrinae,</em>
<em>verbum</em> salutare, <em>virtutesque saeculi venturi, scilicet
spem futurae gloriae, quae sanctis promittitur;</em> <em>et prolapsi
sunt in aliquo peccato infidelitatis, hos tales
impossibile est per sacrificia Judaica mundare, vel
</em>[per] baptismum <em>renovari iterum ad poenitentiam;</em>
quia sicut semel Christus mortuus est pro salute
omnium, ita semel unusquisque baptizari debet in
salutem. Ideo <em>renovari dixit, quia homo in baptismo
novus efficitur.</em> Si enim sciremus nos semper per
baptismum posse mundari, quando cessaremus peccare?
Sic enim impossibile est secundo crucifigi
Christum (hoc enim est ostentui habere). Quid est
nostrum baptisma, nisi crucifixio Christi? Sicut enim
Christus in cruce mortuus est, ita et nos in baptismate
<nobr><sub></sub></nobr> morimur peccatis; et sicut tres dies in sepulcro
fuit, ita nos ter mergimur, dicente Apostolo, <em>consepulti
enim sumus cum Christo per baptisma</em> <strong>(Rom. VI,
4)</strong>; et sicut resurgente eo mors ultra illi non dominabitur,
ita et nobis post resurrectionem baptismi
peccata dominare non debent, sicut idem Apostolus
praecipit: <em>Fratres, si consurrexistis cum Christo, quae
sursum sunt sapite, non quae super terram;</em> mortui
enim estis, et vita vestra abscondita est cum Christo
in Deo, cum autem Christus apparuerit vita vestra,
tunc et vos apparebitis cum ipso in gloria <strong>(Coloss. III, 1, 4)</strong>. 
</p><p>
</p><h3>BEATI ALCUINI
COMMENTARIORUM IN APOCALYPSIN
LIBRI QUINQUE.</h3>
(<em>Non habentur in edit.</em> Frobenii haec Commentaria, quae excerpsimus ex Maii Collectione Vaticana.)
<p>
</p><h4>MONITUM MAII.</h4>
<p>Codex Vaticanus optimae notae et antiquitatis eximiae, nempe saeculi noni vel certe decimi, exhibuit mihi
libellos quinque commentariorum in Apocalypseos capita priora duodecim; quibus libellis Alcuini nomen
inscriptum est. Quanquam autem in plenissima Alcuini editione per Frobenium curata id opus minime exstat,
attamen Joan. Trithemius, Script. Eccl.; Sixtus Senensis, Bibl. sacr.; et Balaeus, Script. Britan., cent. II,
Alcuini in Apocalypsin Commentarium diserte commemorant: quare superest ut arbitremur, hunc in deperditis
hactenus jacuisse. Nil autem interest quod praedicti auctores unum dicant ejus operis librum; nostri
enim libelli quinque tam breves sunt, ut intuentibus ipsorum molem, unius instar videri potuerint. Ne vero
lectores mei facile mirentur quod id opusculum in codicibus nostris tandiu latuerit, illud, quaeso, meminerint
quod nempe decessor meus in Vaticana praefectura Petrus Fogginius incognitum aliud Alcuini opusculum
ex Vat. palatino codice extulerit, libellum scilicet adversus haeresim Felicis Orgelitani, quem a se praefatione
instructum preloque jam paratum, deinde ad Frobenium misit, ut in novam quam splendide adornabat
editionem <strong>(Tom. I, p. 659 seq.)</strong> insereretur. Id, inquam, Fogginii exemplum, et operis etiam stylus ab
Alcuiniano minime discrepans, codicis alta antiquitas, et inscriptum Alcuini, ut dixi, nomen, animos mihi
addiderunt, ut confidenter opus in lucem emitterem: cujus quidem erudita praefatio, eos qui ante se Apocalypsin
illustrarunt, usque ad aequales suos Bedam venerabilem et Ambrosium Autpertum, enumerat: ratio
autem operis pia, moralis, mystica, et ad Christum atque ad Ecclesiam cuncta ut par est referens. Neque illud
contemnent philologi, quod col. 1098 et 1106 alteram quoque Alcuinus translationem Apocalypseos demonstrat.
Quod si quem non immerito offendat minuta illa, quam interdum persequitur, etymologia nominum
propriorum et explicatio, is eam conformem esse sciat alteri Alcuini opusculo <strong>(Opp. tom. I, p. 449)</strong> ubi
nominum Hebraicorum litteralem, allegoricam, et moralem facit interpretationem. Omne scilicet aevum suos
quodque patitur manes; neque id tamen impedit quominus Alcuinus saeculi sui fax fuerit, ut ait Baronius
ad an. 802, divinarum et humanarum litterarum neritia nemini secundus, et Anglorum certe post beatum
Adelmum et Bedam doctissimus, Parisiensis academiae fundator, Magni denique Caroli magister, ut eum
veteres appellant, deliciosus: et quem Deus in Occidente pugilem haereticis Adoptianis opposuit, ut in Oriente
Cyrillum Nestorianis.
</p><p>LIBER PRIMUS. 
</p><p><em>INCIPIT PRAEFATIO ALCUINI
IN EXPOSITIONEM APOCALYPSIS.</em> <nobr><sub></sub></nobr> 
</p><p>Beatus Beda in septem periochis dicit Apocalypsin
consistere. In prima post salutationem commemorat
Domini passiones et glorias ad confirmandos
infirmos: deinde commemoratis quae in septem Ecclesiis
gesta et gerenda sunt, describit pugnas et
victorias universalis Ecclesiae. In secunda videt quatuor
animalia, et viginti quatuor seniores, et Agnum
stantem, et librum septem sigillis signatum: narrat
etiam pugnas et triumphos Ecclesiae. In tertia sub
specie septem angelorum tuba canentium varios
eventus Ecclesiae describit. In quarta, sub figura mulieris
et draconis, pugnas et victorias Ecclesiae narrat,
ubi per septem angelos dicta et facta commemorat,
<nobr><sub></sub></nobr> etsi non ut prius. In quinta per septem angelos
septem plagis terram percutit. In sexta damnationem
meretricis narrat. In septima uxorem Agni
dicit ornatam de coelo descendere. De septem regulis
Tichonii; quarum prima est de Domino ejusque
corpore, secunda de Domini corpore vero et simulato,
tertia de promissis et lege, quarta de specie et
genere, quinta de temporibus, sexta recapitulatio,
septima de diabolo ejusque corpore. Hae septem regulae,
non solum in Apocalypsi, sed in aliis libris inveniuntur,
maxime autem in propheticis.
</p><p>In Apocalypsin primus commentatus martyr Victorinus;
quem sequens beatus Hieronymus quaedam
quae ille juxta litteram intellexerat auferens, quaedam
<nobr><sub></sub></nobr> ex proprio adjiciens, unum in eam condidit librum,
promittens, se in ea potissime laboraturum,
si vitae spatium adesset: sed opus illud utrum impletum
fuerit, incertum est. Donatista etiam Tichonius
multiplicem in eam edidit expositionem, sed perfidiae
veneno commiscuit. Post quem Primasius Africanae
Ecclesiae antistes, vir per omnia catholicus et
in divinis Scripturis eruditus, quinque eam libris
enodavit, in quibus, ut ipse asserit, non tam propria
quam aliena contexuit, ejusdem scilicet Tichonii
bene intellecta deflorans; nihilominus et beati Augustini
quaedam exposita capitula adnectens. Et
quamvis eam plenius quam alii exposuerit, altissimo
tamen sermone composuit. Denique etsi numero
<nobr><sub></sub></nobr> pauca, luculentissime tamen a sancto Gregorio exposita
sunt capitula per ejus diversa opuscula. Postremo
beatus Ambrosius Autpertus presbyter quaedam
ex his, multa vero ex suo ponens, pulcherrime
pertractavit. <em>Explicit praefatio.</em>
</p><p>EXPOSITIO PROPHETIAE NOVI TESTAMENTI.
<br>@ <nobr><sub></sub></nobr> Hos versus sequenti Commentario (quod, licet
<nobr><sub></sub></nobr> haud incompertum, reperire non potuit) praefigendos
indicat Frobenius inter <em>Addenda</em> et <em>Supplenda, ad
calcem Operum beati Alcuini, ex codice pervetusto,
de quo sic vir doctissimus:</em> «Paulo antequam hoc
opus integre typis absolveretur, forte fortuito ad manus
meas delatus est codex ms. pervetustus, nemini
adhuc memoratus, conservatus vero in hujus urbis
nostrae Ratisponensis celebri collegio seu episcopali
gymnasio S. Pauli. Scriptus is est, prout versus primae
paginae inscripti testantur, jussu Liuphrammi
<nobr><sub></sub></nobr> archiepiscopi Salisburgensis; qui versus ita sonant

</p><p><nobr><sub></sub></nobr> Scribere hunc librum fecit jam archisacerdos
<br>Liuphrammus rector, sit cui vita salus.

Tenuit Liuphrammus illam sedem metropoliticam ab
anno 836 usque ad annum 859; cui tempori scriptura
codicis apprime convenit. Porro in hoc codice
plurima Alcuini nostri carmina deprehendi, partim
jam inter edita comprehensa, partim ibi mutila, partim
vero omnino inedita;» etc. Exsul ab humano dum pellitur orbe Joannes
<br>Et vetitus Coici est cernere regna soli. Intret ovans coeli Domino dilectus in aulam
<br>Regis et altithroni gaudet adesse toris. Hinc ubi subjectum sacra lumina vertit in orbem
<br>Currere fluctivagas cernit ubique rotas. Et Babel et Solymam mixtis confligere castris, 
<br>Hincque atque hinc vicibus tela fugamque capi.<nobr><sub></sub></nobr> Sed mitem sequitur miles qui candidus agnum, 
<br>Cum duce percipiet regna beata polo. Squammeus est anguis per tartara caeca maniplos
<br>Submerget flammis, peste, fameque suos. Hujus quae facies, stadiumve, ordove duelli, 
<br>Ars quae, quae phalanx, palma et arma forent, Pandere dum cuperem, veterum sata lata peragrans
<br>Excerpsi campis germina pauca sacris, Copia ne potior generet fastidia mensis, 
<br>Convivam aut tenuem tanta parare vetet. Nostra tuis ergo sapiant si fercula labris
<br>Donanti laudes da super astra Deo. Sin alias, animos tamen amplexator amicos
<br>Quae cano, corripiens pumice frange fero.
</p><p><nobr><sub></sub></nobr> Inter reliquos Novi Testamenti libros, sola Apocalypsis
prophetia vocatur, juxta illud: Beatus qui legit
et qui audiunt verba prophetiae libri hujus, et caetera.
Quia ergo nova prophetia est, sic excellit veterem
prophetiam, sicut Evangelium observantiam legis,
quia quae de Christo et de Ecclesia antiqua prophetia
revelanda praedixit, haec jam revelata denuntiat.
Unde et Apocalypsis, id est revelatio, inscribitur.
Hujus autem libri magna auctoritas est, quia a
Trinitate per angelum ad Joannem mittitur. A Patre,
ut illud: <em>Quam dedit illi Deus palam facere.</em> A Filio,
ut illud: Ego Jesus misi angelum meum testificari
vobis. A Spiritu quoque sancto, ut illud: Dominus
Deus omnipotens Spiritus prophetarum misit angelum
<nobr><sub></sub></nobr> suum, et caetera. Igitur quia nihil historicum
sonet, ipsius verba docere probantur. Neque enim
in coelo sunt fabri qui loricas fabricent, nec mulier
in coelo parere potuit. Nunc superest ut qualitatem
visionis ejus discutiamus. Tres itaque visionum modos
patres nostri intelligendos docuerunt: corporalem,
ut videmus per oculos solem, lunam, et reliqua;
spiritalem, quae fit per mentis excessum sive
vigilantibus sive dormientibus viris, cum non res
corporales, sed similitudines rerum corporalium per
spiritum intuentur, quemadmodum Pharao vidit septem
boves, et Nabuchodonosor lapidem praecisum de
monte sine manibus, et Petrus linteum. Tertius est
qui intellectualis appellatur, per quem nec corporales
res, nec earum similitudines, sed ipsa rerum veritas
<nobr><sub></sub></nobr> intuentibus manifestatur, quod huic tantummodo
Apocalypsis beatus Hieronymus ascribit. Sanctus
vero Augustinus spiritalem in hac intelligi debere visionem,
ac per similitudines rerum corporalium
ostensam, omnimodis docet. Sed ipsi viderint quis
eorum verius dixerit. Ordo vero narrationis hic est:
Aliquando ab adventu Domini inchoat, et perducit
usque ad finem saeculi. Aliquando ab adventu Domini
inchoat, et antequam finiat, ad initium redit,
et ea quae dimiserat, sive quae dixerat, diversis figuris
repetens, ad secundum Domini adventum percurrit.
Aliquando incipit a novissima persecutione; sed
antequam ad finem veniat, recapitulando utraque
conjungit. Aliquando ad enarrandum proposita paululum
intermittit, et aliud non ad hoc pertinens interponit;
<nobr><sub></sub></nobr> post quod ordine conciso quae coeperat perdocet.
Aliquando in ipso genere locutionis sic mutata
figura quasi alia permiscet, ut non nil aliud significet
quam quod narrare coeperat. Et nota quia rarissime in
hac revelatione vel angelus, vel Joannes proprias tenent
personas. Recurrit autem sermo a specie ad genus,
quemadmodum cum Jezabel specialiter increpasset,
subjunxit: <em>Et dabo unicuique vestrum secundum
opera sua.</em> Quod generaliter sive bonis sive malis
congruere videtur. Item a genere ad speciem transit
quando cum Ecclesiae, quae habitat inter malos,
sub specie pastoris Pergamenorum diceret: <em>Scio ubi
habitas, ubi sedes est Satanae, et reliqua.</em> Continuo
negligenti pastori intulit: <em>Habeo adversus te pauca,
et caetera.</em> Ab hac specie transit ad aliam, cum protinus
<nobr><sub></sub></nobr> subdit: <em>Ita habes et tu tenentes doctrinam Nicolaitarum.</em>
Qui enim non ait: Habes etiam illic, sed
<em>habes et tu, patenter innuit quia ab una specie ad
aliam sermonem convertit.</em> Invenitur etiam genus in
specie. Nam dicendo <em>Ego Joannes frater, et reliqua,
in sua persona totius Ecclesiae persecutiones insinuat,
quas quotidie propter verbum Dei patitur.</em> Jungitur
etiam genus generi, cum sedes dicitur posita in
coelo. Utrumque enim per se positum, id est et coelum
et sedes, in hac revelatione frequenter Ecclesiam
designat: cum autem simul junguntur, unam
eamdemque Ecclesiam figurant.
</p><p>
</p><h4>CAPUT PRIMUM.</h4>
<p>VERS. 1.---<em>Apocalypsis Jesu Christi.</em> Primo notandum
<nobr><sub></sub></nobr> quia plenior sensus redderetur, si haec est
Apocalypsis diceret; sed Scripturarum mos est brevitatis
causa praenominatas particulas sub auditione
relinquere. Hinc est quod Salomon non ait: Hae
sunt parabolae Salomonis, vel, Haec sunt verba Ecclesiastae.
Apocalypsis, ut dictum est, ex Graeco in Latinum
revelatio interpretatur. Jesus Hebraice, Graece
sotir, Latine autem dicitur salutaris. Christus Graece,
Latine unctus. Nam chrisma unctio dicitur. Chrisma
vero primus jubente Domino Moyses in libro Exodo
composuisse narratur, quo reges et sacerdotes ungebantur,
praefigurantes Christum a Patre invisibiliter
unctum. <em>Quam dedit illis Deus palam facere servis
suis, quae oportet fieri cito.</em> Hic quoque notandum
quia usitatius diceretur, Qua dedit illi Deus: sed
<nobr><sub></sub></nobr> sacrae Scripturae consuetudo est frequenter pro ablativo
sine praepositione accusativum ponere. Unde est
illud psalmi: <em>Exaudi, Domine, vocem meam, qua clamavi
ad te.</em> Et Paulus: <em>Bonum certamen certavi.</em>
Ostenditur enim his verbis haec revelatio esse Jesu
Christi, et hoc a Deo illum accepisse, ut sua revelatione
palam faceret servis suis quae oportet fieri cito.
Quam ob rem ita distinguendum est, <em>Apocalypsis Jesu
Christi;</em> et deinde inferendum, <em>quam dedit illi Deus
palam facere servis suis, et reliqua:</em> quorum unum
ad divinitatem redigitur, secundum quam ipse cum
Patre cuncta revelat mysteria; alterum ad humanitatem,
secundum quam non solum a Patre et Spiritu
sancto, sed et a semetipso accepit, ut ipse sua revelatione
ea quae cito oportet fieri, servis suis declaret.
<nobr><sub></sub></nobr> Unde non dicitur, quam dedit illi Deus Pater, sed indefinite,
<em>quam dedit illi Deus, id est Trinitas.</em> Et nota
quia dicendo <em>servis suis, ostendit Filium etiam in
forma servi, non servum, dum ejus humanitas domina
praedicatur servorum.</em> <em>Suis autem dicit, id est
divinae gratiae subjectis;</em> juxta illud: <em>Confiteor tibi,
Domine, Pater coeli et terrae, quia abscondisti haec a
sapientibus et prudentibus, et revelasti ea parvulis</em>
 <strong>(Matth. XI, 25)</strong>. In eo vero quod subditur,