es pariter electos ad
visionem claritatis ejus inducet: sed et quotidie
<nobr><sub></sub></nobr> narrat, cum singulis quibusque fidelium perfectorum
mox a carnis corruptione [<em>Edit.,</em> incorruptione] solutis,
implere coeperit, quod promisit: <em>Qui diligit me,
diligetur a Patre meo, et ego diligam eum, et manifestabo
ei meipsum.</em> Meipsum, inquit, manifestabo
dilectoribus meis, ut quem in sua cognoverunt mortalem,
in mea tamen [<em>Ms.,</em> et Beda, in mea jam] natura,
Patri et Spiritui sancto videre possint aequalem.»
</p><p>
</p><h4>CAPUT II.</h4>
<em>Joannes negat se esse Christum, sed missum se ante
ipsum, vocemque clamantis in deserto secundum
Isaiam enuntiat.</em>
<p>VERS. 19.---<em>Hoc est testimonium Joannis, quando
miserunt Judaei ab Hierosolymis sacerdotes et levitas
ad eum, ut interrogarent eum:</em> Tu quis es, etc.
«
<br>@ <nobr><sub></sub></nobr> Ex Hom. sancti Gregorii papae lib. I, hom. 7. Ex his verbis Joannis humilitas commendatur, qui
<nobr><sub></sub></nobr> cum tantae virtutis esset, ut Christus credi potuisset,
elegit solide subsistere in se, ne humana opinione
raperetur inaniter super se.
</p><p>VERS. 20.---<em>Et confessus est, et non negavit, et
confessus est, quia non sum ego Christus.</em> Sed quia
dixit, <em>Non sum, negavit plane quod non erat, sed
non negavit quod erat;</em> ut veritatem loquens, ejus
membrum fieret cujus sibi nomen fallaciter non
usurparet. Cum ergo non vult appetere nomen
Christi, factus est membrum Christi: quia dum infirmitatem
suam studuit humiliter agnoscere, illius
celsitudinem meruit veraciter obtinere. Quisnam
sit, continuo exprimit, cum subjungit:
</p><p>VERS. 23.---<em>Ego vox clamantis in deserto.</em> Scitis
<nobr><sub></sub></nobr> quia unigenitus Filius Verbum Patris vocatur, Joanne
attestante, qui ait: <em>In principio erat Verbum, et Verbum
erat apud Deum, et Deus erat Verbum, et ex ipsa
vestra locutione cognoscitis, quia prius vox sonat,
ut verbum postmodum possit audiri.</em> Joannes ergo vocem
se esse asserit, quia Verbum praecedit. Adventum
itaque Dominicum praecurrens vox dicitur, quia
per ejus ministerium, Patris verbum ab hominibus
[<em>Ms.,</em> omnibus] auditur; qui etiam in deserto clamat,
quia derelictae ac destitutae Judaeae, solatium
redemptoris annuntiat. Quid autem clamet insinuat,
cum subjungit:
</p><p><em>Dirigite viam Domini, sicut dixit Isaias propheta.</em> Via Domini ad cor dirigitur, cum veritatis sermo
<nobr><sub></sub></nobr> humiliter auditur. Via Domini ad cor dirigitur,
cum ad praeceptum vita praeparatur. Unde scriptum
est: <em>Si</em> quis diligit me, {474} <em>sermonem
meum servabit, et Pater meus diliget eum, et ad
eum veniemus, et mansionem apud eum faciemus</em>
 <strong>(Joan. XIV, 23)</strong>. Quisquis ergo in superbia mentem
elevat, quisquis avaritiae aestibus anhelat, quisquis
se luxuriae inquinationibus polluit, cordis ostium
contra veritatem claudit; et ne ad se Dominus veniat,
claustra animi seris vitiorum damnat. Sed adhuc qui
missi sunt, percunctantur [<em>Greg.,</em> percontantur].
</p><p>VERS. 25.---<em>Quid ergo baptizas, si tu non es
Elias, neque Christus, neque propheta? Quod quia
non studio cognoscendae veritatis, sed malitia exercendae
aemulationis dicitur, evangelista tacite innotuit,</em>
<nobr><sub></sub></nobr> cum subjunxit [dicens]:
</p><p>VERS. 24.---<em>Et qui missi fuerant, erant ex Pharisaeis.</em>
Ac si aperte dicat: Illi Joannem de suis actibus
requirunt, qui doctrinam nesciunt quaerere, sed
invidere. Sed sanctus quisque, etiam cum perversa
mente requiritur, a bonitatis suae studio non mutatur.
Unde Joannes quoque ad verba invidiae, praedicamenta
respondit vitae. Nam protinus adjungit:
</p><p>VERS. 26.---<em>Ego baptizo in aqua:</em> medius autem
vestrum stetit, quem vos nescitis. Joannes non spiritu,
sed aqua baptizat, quia peccata solvere non valens,
baptizatorum corpora aqua lavat, sed tamen per veniam
[<em>Greg.,</em> mentem per veniam] non lavat. Cur
ergo baptizat, qui peccata per baptisma non relaxat,
nisi ut praecursionis suae ordinem servans, qui nasciturum
<nobr><sub></sub></nobr> nascendo praevenerat, baptizaturum quoque
Dominum baptizando praeveniret? Et qui praedicando
factus est praecursor Christi, baptizando etiam praecursor
ejus fieret, imitatione sacramenti? Qui inter
haec mysterium Redemptoris nostri annuntians, hunc
in medio hominum et stetisse asserit et nesciri;
quia per carnem Dominus apparens, et visibilis stetit
corpore et invisibilis majestate. De quo etiam subdidit:
<em>Qui post me venit, ante me factus est.</em> Sic namque
dicitur: <em>Ante me factus est, ac si dicatur, ante
</em>[me] positus. Post me ergo venit, quia postmodum
natus; ante autem factus est, quia mihi praelatus.
Sed haec paulo superius dicens, etiam praelationis
ejus causas aperuit cum subjunxit: <em>Quia prior me</em>
<nobr><sub></sub></nobr> erat. Ac si aperte dicat: inde me etiam post natus
superat, quo eum nativitatis suae tempora non augustant.
Nam qui per matrem in tempore nascitur, sine
tempore est a Patre generatus: cui quantae reverentiae
humilitatem debeat, subdendo manifestat, cum ait:
</p><p>VERS. 27.---<em>Cujus non sum dignus solvere corrigiam
calceamenti.</em> Mos apud veteres fuit, ut si quis
eam quae sibi competeret, accipere uxorem nollet,
ille ei calceamentum solveret, qui ad hanc sponsus
jure propinquitatis veniret. Quid igitur inter homines
Christus, nisi sanctae Ecclesiae sponsus apparuit?
De quo et idem Joannes dicit: <em>Qui habet sponsam,
sponsus est</em> <strong>(Joan. III, 29)</strong>. Sed quia Joannem homines
Christum esse putaverunt, quod idem Joannes
<nobr><sub></sub></nobr> negat, recte se indignum esse ad solvendum corrigiam
ejus calceamenti denuntiat. Ac si aperte dicat:
Ego Redemptoris vestigia denudare non valeo, quia
sponsi nomen mihi immeritus non usurpo. Quod tamen
intelligi et aliter potest. Quis enim nesciat
quod calceamenta ex mortuis animalibus fiant? Incarnatus
vero Dominus veniens, quasi calceatus apparuit,
qui in divinitate sua morticina [<em>Ms.,</em> morticinam]
nostrae corruptionis assumpsit. Unde etiam per
Prophetam dicit: <em>In Idumeam extendam calceamentum
meum</em> <strong>(Psal. LIX, 10)</strong>. Per Idumeam quippe gentilitas
designatur. In Idumeam ergo Dominus calceamentum
suum se extendere asserit, quia dum per
carnem gentibus innotuit, quasi calceata ad nos divinitas
venit. Sed hujus incarnationis mysterium humanus
<nobr><sub></sub></nobr> oculus penetrare non sufficit. Investigari enim
nullatenus potest, quomodo incorporatur [<em>Greg.,</em>
corporatur] verbum; quomodo summus et vivificator
spiritus intra uterum matris animatur; quomodo
is qui initium non habet, et existit et concipitur.
Corrigia vero calceamenti est ligatura mysterii.
Joannes itaque solvere corrigiam calceamenti
ejus non valet, quia incarnationis mysterium nec
ipse investigare sufficit, qui hanc per prophetiae spiritum
agnovit. Quid est ergo dicere, <em>Non sum dignus
solvere corrigiam calceamenti ejus, nisi aperte et
humiliter suam ignorantiam profiteri? Ac si patenter
dicat:</em> Quid mirum, si mihi ille praelatus est,
quem post me quidem natum considero, sed nativitatis
ejus mysterium non apprehendo
<br>@ <nobr><sub></sub></nobr> Hucusque ex Gregorio.?»
</p><p><nobr><sub></sub></nobr> {475} VERS. 28.---<em>Haec in Bethania facta sunt trans
Jordanem, ubi erat Joannes baptizans.</em> Bene praecursor
Domini nostri in Bethania dicitur baptizasse; nam
Bethania domus obedientiae interpretatur; ut demonstraret
per obedientiam fidei omnes ad Christi
baptisma debere pervenire. Sicut Magis mandatum
est per aliam viam reverti in patriam, ita nobis praeceptum
est per aliam ad paradisi gaudia pervenire:
nam nostri parentes per inobedientiae culpam inde
ejecti sunt; nos vero per obedientiae bonum et observationem
mandatorum Dei, ad aeternae beatitudinis
paradisum pervenire debemus.
</p><p>VERS. 29.---<em>Altera die vidit Joannes Jesum ad se
venientem.</em> Joannes interpretatur gratia Dei. Altera
dies populo Christiano [<em>Ms.,</em> populus Christianus] est
<nobr><sub></sub></nobr> sub gratia, qui pretioso sanguine Christi redemptus
est. Altera dies fuit populo priori sub lege, qui mystice
sanguine agni redemptus est a servitute Aegyptiaca.
Ille agnus significabat istum agnum, quem
praesentem beatus Baptista digito ostendebat, dicens:
«
<br>@ <nobr><sub></sub></nobr> Beda, hom. in Epiphania Domini. <em>Ecce Agnus Dei, ecce qui tollit peccata mundi.</em>
Ecce agnus Dei, ecce innocens et ab omni peccato
immunis, ut pote qui os quidem de ossibus Adam,
et carnem [<em>Beda, et caro</em>] de carne Adam, sed nullam
de carne peccatrice traxit maculam culpae.
Ecce qui tollit peccata mundi; ecce qui justus inter
peccatores, mitis inter impios, hoc est, quasi agnus
inter lupos apparens, etiam peccatores et impios
<nobr><sub></sub></nobr> justificandi habet potestatem. Quomodo autem peccata
mundi tollat, quo ordine justificet impios,
apostolus Petrus ostendit, qui ait: <em>Non corruptibilibus,
argento vel auro redempti estis de vana vestra
conversatione paternae traditionis, sed pretioso sanguine,
quasi agni incontaminati, et immaculati Jesu
Christi</em> <strong>(I Petr. I, 18, 19)</strong>. Sequitur:
</p><p>VERS. 30.---Joannes testimonium perhibet de Domino.
<em>Hic est de quo dixi, post me venit vir, qui ante
me factus est, quia prior me erat.</em> Post me venit vir,
post me natus est in mundo, post me praedicare incipiet
mundo; qui ante me factus est, qui me potentia
majestatis tantum, quantum praeconem judex, quantum
sol Luciferum, licet post apparens, antecellit.
Quia prior me erat, quia <em>in principio erat Verbum,</em>
<nobr><sub></sub></nobr> et Verbum erat apud Deum, et Deus erat Verbum.
Post me venit vir, tempus humanae nativitatis designat,
in quo Joanne posteriorem Christum intellige;
<em>Qui ante me factus est, primatum regiae potestatis,
quo etiam angelis praesidet, intuere;</em> <em>quia
prior me erat, aeternitatem divinae majestatis, qua
Patri est aequalis, intellige.</em> <em>Post me venit vir, qui
ante me factus est, quia prior me erat.</em> Post me venit
humanitate, qui ideo me praecellit dignitate, quia
prior me erat divinitate.
</p><p>VERS. 31.---<em>Et</em> ego nesciebam, inquit, <em>eum.</em> Certum
est quia sciebat Dominum Joannes, cui testimonium
perhibere missus est, quem judicem omnium
venturum praedicabat, dicens: <em>Cujus ventilabrum in
manu sua, et permundabit aream suam</em> (Matth.
<nobr><sub></sub></nobr> III, 12); a quo Spiritum sanctum dari debere testabatur,
<em>ipse</em> vos baptizabit, inquiens, <em>Spiritu sancto;</em>
a quo se ipsum ablui desiderabat, dicens: <em>Ego debeo
a te baptizari, et tu venis ad me? Quomodo ergo</em>
dicit, <em>et ego nesciebam eum, nisi quia eum quem et
antea noverat, perfectius jam cum baptizaretur
agnovit? Quem mundi Salvatorem et judicem noverat,
hujus potentiam majestatis altius, Spiritu sancto
super eum descendente, cognovit.</em> Neque enim dubitandum
est, quia beatus Joannes, cum Spiritum
sanctum, licet corporali specie videre; cum vocem
Patris, licet corporaliter sonantem, meruisset audire,
multum ex hoc visu et auditu profecerit, multum
de divinae potestatis excellentia, revelatis oculis
<nobr><sub></sub></nobr> mentis, scientiae coelestis acceperit: adeo ut [<em>Beda,
acceperit a Deo, ut</em>] ad comparationem intelligentiae
qua tunc illustrari coeperat, eatenus illum quantus
esset, omnimodis sibi videretur ignorasse. Qui
testimonium, in quo [<em>Beda, in quod</em>] missus est,
Domino diligenter perhibens adjungit:
</p><p><em>Sed ut manifestaretur Israel, propterea veni ego
in aqua baptizans.</em> Quod est aperte dicere: non ideo
veni in aqua baptizans, quia peccata mundi baptizando
tollere possum, sed ut eum baptizando ac
praedicando manifestarem populo Israel, qui in spiritu
sancto baptizans, ad tollenda peccata non solum
Israel, sed et totius mundi, si ei credere voluerit,
idoneus est. Propterea {476} veni ego in aqua
<nobr><sub></sub></nobr> [<em>Al.,</em> in poenitentiam] baptizans, ut sic baptizando,
illi viam pararem, qui baptizaret in remissionem
peccatorum.
</p><p>VERS. 32.---<em>Et testimonium perhibuit Joannes dicens,
quia vidi Spiritum descendentem quasi columbam
de coelo, et mansit super eum.</em> Bene autem [in] columbae
specie descendit super Dominum Spiritus, ut discant
fideles non aliter se membra ejus fieri; non aliter ejus
Spiritu se posse repleri, nisi simplices fuerint,
nisi veram cum fratribus habuerint pacem, quam
significant oscula columbarum. Habent autem oscula
et corvi, sed laniant, quod columbae omnimodo
non faciunt: significantes eos, qui loquuntur pacem
cum proximo suo, mala autem sunt in cordibus eorum
<strong>(Psal. XXVII, 3)</strong>. Columbae autem natura, quae
<nobr><sub></sub></nobr> laniatu innocens est, illis aptissime congruit, qui pacem
sequuntur cum omnibus et sanctimoniam, solliciti
servare unitatem spiritus in vinculo pacis <strong>(Ephes.
IV, 3)</strong>. Atque ideo Spiritus in columbae specie descendendo,
non suam tantummodo, vel ejus in quem
descendit, innocentiam simplicitatemque designat,
sed eorum aeque qui sentiunt de illo in bonitate et
in simplicitate cordis quaerunt illum <strong>(Sap. I)</strong>. <em>Et</em>
ego, inquit, <em>nesciebam eum.</em> Subaudis, tam subtiliter,
quam Spiritu in eum descendente [<em>Beda, spiritum .</em> . .
descendentem], cognovi.
</p><p>VERS. 33.---<em>Sed qui misit me baptizare in aqua,
ille mihi dixit:</em> Super quem videris Spiritum descendentem,
et manentem super eum, hic est qui baptizat
in Spiritu sancto. Baptizat Dominus in Spiritu
<nobr><sub></sub></nobr> sancto, per Spiritus sancti gratiam peccata dimittendo.
Sive enim ipse aqua aliquos discipulorum
suorum primus baptizaverit, per quos ad caeteros
fideles rivus baptismi proflueret, eosdem etiam spiritu
baptizabat, peccata illis relaxando et Spiritus
sancti dona ministrando; sive fideles ejus, invocato
nomine ipsius, aqua baptizent electos, et chrismate
sancto perungant, eosdem nihilominus ipse Spiritu
sancto baptizat; quia nemo praeter ipsum peccatorum
nexus solvere, et Spiritus sancti valet dona
tribuere. Sed diligentius intuendum est, quia cum
dixisset: <em>Super quem videris Spiritum descendentem,
adjecit:</em> <em>et manentem super eum.</em> Et in sanctos enim
ejus spiritus descendit: verum quandiu sunt in
corpore, peccato carere nequeunt, quia coelestium
<nobr><sub></sub></nobr> contemplationi semper oculum mentis intendere non
sufficiunt; sed saepius hunc ad terrenae curam conversationis
inflectunt: in eorum procul dubio cordibus
Spiritus aliquando venit, aliquando recedit.
Unde dictum est, <em>Spiritus, ubi vult, spirat, et vocem
ejus audis, sed non scis, unde veniat, et quo vadat</em>
 <strong>(Joan. III, 8)</strong>. Venit quippe ad sanctos, vadit a sanctis
Spiritus, ut quem semper [habere] idonei non
sunt, ejus per tempora redeuntis crebra luce reficiantur.
In solo autem mediatore Dei et hominum homine
Jesu Christo Spiritus perpetuo veraciter manet,
in quo nec sordidae cogitationis maculam, quam refugeret,
<nobr><sub></sub></nobr> ullam invenit. Mansit autem totus in illo,
non ex eo solum tempore quo hunc Joannes super
eum vidit descendentem; sed ex quo homo [fieri]
incipiens, ejus ministerio et opere conceptus est.
Idcirco autem super eum, in quo semper manebat,
baptizatum descendere Spiritus ostenditur, ut et
Baptista ipse [<em>Ms.,</em> ipsum] celsius jam quem praedicaret,
agnosceret; et credentibus daretur indicium,
nequaquam se nisi baptizatos aqua, Spiritus ejusdem
posse baptisma mereri. Quaerendum est interea
quomodo speciale filii Dei agnoscendi signum
fuerit, quod super eum descenderit, et manserit
Spiritus? Cum etiam discipulis ipse promittat,
dicens eis: <em>Ego rogabo Patrem, et alium paracletum
dabit vobis, ut maneat vobiscum in aeternum,</em> Spiritum
<nobr><sub></sub></nobr> veritatis <strong>(Joan. XIV, 15)</strong>. Et paulo post: <em>Quia apud
vos manebit, et in vobis erit.</em> Si enim apud servos Dei
electos manet, et in illis erit Spiritus, quid est
magnum [<em>Ms.</em> et Beda, magni est] Filio Dei, quod
in ipso manere Spiritus astruatur? Notandum
quoque quod semper in Domino manserit Spiritus
sanctus: in sanctis autem hominibus, quandiu mortale
corpus gestaverint, partim maneat in aeternum,
partim rediturus secedat. Manet quippe apud eos, ut
bonis insistant actibus, voluntariam paupertatem diligant
mansuetudinem sequantur [<em>Beda, consequantur</em>],
pro aeternorum desiderio lugeant, esuriant, et sitiant
justitiam, misericordiam, munditiam cordis, et
tranquillitatem pacis amplectantur. Sed et pro observatione
justitiae, persecutionem pati non vereantur,
<nobr><sub></sub></nobr> eleemosynis, orationibus, et jejuniis, caeterisque
spiritalibus [<em>Ms.</em> et Beda, Spiritus] {477} fructibus
insistere desiderent. Recedit autem ad tempus,
ne semper infirmos curandi, mortuos suscitandi, leprosos
mundandi, daemones ejiciendi, vel etiam prophetandi
possint habere virtutem. Manet semper,
ut mirabiliter ipsi vivant
<br>@ Beda: <em>Manet semper, ut possint habere virtutem, qua mirabiliter ipsi vivant.:</em> venit ad tempus, ut
etiam aliis per miraculorum signa, quales sint intus,
effulgeant.
</p><p>VERS. 34.---<em>Ego,</em> inquit, <em>vidi et testimonium perhibui,
quia hic est Filius Dei.</em> Supra dixerat: <em>Post
me venit vir, qui ante </em>[me] factus est: nunc testimonium
perhibet, <em>quia hic est Filius Dei:</em> utriusque naturae
veritatem, et humanae videlicet et divinae, in una
eademque Christi persona, manifeste designans. Erubescat
<nobr><sub></sub></nobr> Manichaeus, audiens: <em>Venit vir.</em> Conticescat
Photinus, audiens: <em>Hic est Filius Dei.</em> Audiant mansueti
et laetentur, quia venit vir post Joannem, fortior
Joanne, qui baptizat in Spiritu sancto, et quia
hic est Filius Dei. Quia enim per superbiam recessimus
omnes a Deo, Filius Dei per misericordiam factus
est homo, ut idem ipse et per divinitatem Patri
et per humanitatem congrueret nobis; ac per humanitatem
nostri similem pro nobis cum hoste configere,
per divinitatem Patri consubstantialem, ad imaginem
nos Dei et similitudinem, quam peccando amisimus,
posset digne recreare; [ut] per mortem nostrae
<nobr><sub></sub></nobr> fragilitatis destrueret eum qui habebat mortis
imperium, et per impassibilem suae divinitatis potentiam
reconciliaret nos Deo Patri
<br>@ <nobr><sub></sub></nobr> Huc usque ex Beda..»
</p><p>VERS. 35.---<em>Stabat Joannes et ex discipulis ejus
duo.</em> Stabat Joannes, quia credebat in Domino, et
duo ex discipulis ejus; statim enim crediderunt, et
secuti sunt Jesum ambulantem.
</p><p>VERS. 36.---<em>Et respiciens Jesum, ambulantem.</em>
Debemus singula Scripturarum verba tractare, quare
Joannes stans, et Jesus ambulans dicitur: <em>Et aspiciens
Jesum ambulantem, dicit:</em> Ecce agnus Dei. Lex
dat testimonium: ecce agnus Dei, agnus immaculatus,
agnus anniculus, agnus qui tollit peccata mundi,
agnus qui exterminatorem Aegypti populum Israel
percutere non sinit. <em>Ecce agnus Dei.</em>
</p><p><nobr><sub></sub></nobr> VERS. 37.---<em>Et audierunt eum discipuli.</em> Quare
voluit dicere, <em>ecce?</em> Quando dicitur <em>ecce, quodammodo
ille qui ostenditur, digito demonstratur.</em> Dicit
ergo ad discipulos suos: Quid me sequimini? Quid
me putatis magistrum habere? <em>Ecce agnus Dei.</em> Illum
sequimini, illum oportet crescere, me autem minui.
Nemo prudentum eum qui minuitur, sequitur, et relinquit
eum qui crescit. Et audierunt eum duo discipuli
loquentem magistrum: Magistri imperium sunt
secuti. Testimonium Joannis fides est discipulorum.
<em>Et secuti sunt Jesum.</em> Sequentes Jesum, relinquerunt
Joannem; sequentes Evangelium, Legem amiserunt.
Sic tamen secuti sunt Evangelium, ut testimonio
uterentur e Lege. <em>Conversus autem Jesus, et videns
eos.</em> Discipuli Joannis cominus, et coram, et antecessu
<nobr><sub></sub></nobr> Jesum videre non poterant, sed tergum illius
sequebantur ut viderent. Ergo [illi] discipuli faciem
Domini videre non poterant. Convertit se et quodammodo
de sua majestate descendit, ut possent discipuli
contemplari faciem illius: convertit se ut ex
Lege a discipulis cerneretur.
</p><p>VERS. 38.---<em>Conversus autem et videns eos sequentes
dixit:</em> Quid quaeritis? Non quasi ignorans interrogat;
sed interrogat, ut mercedem habeant respondentes.
<em>Quid quaeritis? Nec dixit quem quaeritis, ne
se videretur ostendere.</em> <em>Quid quaeritis? Rem interrogat,
ut illi personam significent.</em> <em>Quid quaeritis?
Qui dixerunt ei:</em> Rabbi. Ipsa appellatio responsionis
indicium est fidei. Quando enim dicunt Rabbi, quod
<nobr><sub></sub></nobr> intelligitur magister, et sequuntur eum, utique magistrum
sequuntur et dicunt:
</p><p>VERS. 39.---<em>Ubi habitas? Dicit eis:</em> Venite et videte.
Volunt habitaculum nosse Jesu, volunt sibi
ostendi qualem habitationem habeat Salvator, ut cum
ille ostenderit in quibus Christus habitet, tales se
exhibeant, in quibus Dominus possit habitare. Et
dixit eis: <em>Venite et videte.</em> Vultis videre habitaculum
meum? Sermone explicari non potest, opere
demonstratur. <em>Venite et videte.</em> Isti {478} quia de testimonio
legis venerant, qui [<em>Forte, Isti, qui a testimonio
.</em> . . venerant, statim] statim in ipso nomine
confitentur, et dicunt: <em>Rabbi, quod interpretatur
magister.</em> Jesus autem respondit eis, et dixit:
<nobr><sub></sub></nobr> Vos autem, qui discipuli estis Joannis, qui ex
ipso nomine confessionem vestram demonstratis, et
dicitis: <em>Rabbi, venite et videte </em>[<em>Ms.</em> add. ubi maneo].
</p><p><em>Venerunt et viderunt ubi maneret, et apud eum manserunt
die illo.</em> Quia credebant, non in nocte manserunt,
sed in die. Nox illa tenebras non habebat, ubi
erat fides veri luminis. <em>Et apud eum manserunt die
illo.</em> Hora erat quasi decima. Ex Lege veniebant ad
Evangelium; ad fidem Christi mittebat illos legis decalogus,
qui per Joannem significabatur.
</p><p>
</p><h4>CAPUT III.</h4>
<em>Quod ex duobus Joannis discipulis, qui secuti fuerant
Dominum, unus Andreas adduxit fratrem suum ad
Jesum, qui Petrus ab ipso nuncupatur.</em> Philippus
quoque vocatus Nathanaeli indicat. Qui mox inter
caetera Dei Filium confitetur. Hinc Jesus aquam
convertit in vinum, creduntque in eum discipuli
ejus.<nobr><sub></sub></nobr> 
<p>VERS. 40.---<em>Erat autem Andreas frater Simonis
Petri, unus ex duobus, qui audierant a Joanne, et secuti
fuerant eum.</em> In fide non est ordo: ubicunque
fidelis est anima, ibi annorum multitudo non quaeritur,
nec paucitas. Andreas minor erat Simone Petro,
et tamen non quaeritur aetatis ordo, sed fidei: Jesum
primus invenit. Erat autem Andreas frater Simonis
Petri, unus ex duobus. Nisi forte et haec dignitas est
Andreae, quia Petri appellatur frater, super quem
erat fundata [<em>Ms.,</em> postea fundanda] Ecclesia. <em>Qui
audierant a Joanne, et secuti fuerant Dominum.</em>
</p><p>VERS. 41.---<em>Invenit hic primum fratrem suum.</em>
O vera pietas! statim ut invenit Jesum, statim ut
<nobr><sub></sub></nobr> invenit margaritam, statim ut invenit thesaurum, fratri
nuntiat. <em>Fratrem suum Simonem vocat;</em> fratrem,
non tam sanguine quam spiritu. Quem fratrem habebat
germanitate, et sanguine, voluit habere et fide
germanum. <em>Et dicit ei:</em> Invenimus Messiam. Nemo
invenit, nisi qui quaerit. Iste qui invenisse se dicit,
ostendit, quia diu quaesivit. <em>Invenimus Messiam,
quod est interpretatum Christus.</em> Diu quaesivimus
Christum in Moyse, et in omnibus prophetis; et quem
invenire cupiebamus, ipse nos invenit, et inventi invenimus.
</p><p>VERS. 42.---<em>Et adduxit eum ad Jesum.</em> Non dedignatur
major minorem sequi, quia non erat ordo
aetatis, ubi erat meritum fidei. <em>Intuitus autem Jesus</em>
<nobr><sub></sub></nobr> eum dixit: Tu es Simon filius Jona: ut vocaberis Cephas,
quod interpretatur Petrus. Necdum aliquid
Petrus fecerat, et jam meruit nomen mutari [<em>Ms.,</em>
mutare]. Nunquid plus ab Andrea crediderat? Quid
majus fecit, ut a fratre plus acciperet? [Quid majus
fecerat?] Minorem fratrem secutus est, et quem habebat
discipulum, non dedignatus est habere magistrum.
<em>Tu es Simon filius Jona.</em> Jona lingua
nostra dicitur columba. Tu es ergo filius Jona, tu
es filius Spiritus sancti. Filius ergo dicitur Spiritus
sancti, quia humilitatem de Spiritu sancto acceperat.
</p><p>VERS. 43.---<em>In crastinum voluit exire in Galilaeam.</em>
In crastinum, inquit, voluit Jesus exire in Galilaeam,
<nobr><sub></sub></nobr> <em>et invenit Philippum, et dicit ei:</em> Sequere me. «
<br>@ <nobr><sub></sub></nobr> Beda, hom. 4. Jam
patet ex superioribus, unde voluerit Jesus exire in
Galilaeam, videlicet a Judaea, ubi erat Joannes baptizans,
et testimonium illi perhibens, quod esset
agnus Dei. Duos ex discipulis suis ad eum sequendum
provocavit, e quibus unus Andreas, ad illum
etiam fratrem Petrum adduxit. Patet juxta sensum
spiritalem, et crebra expositione vestrae fraternitati
jam cognitum est, quid sit Dominum sequi [<em>Ms.,</em>
quod Dominum sequitur?]. Sequitur namque Dominum,
qui imitatur; sequitur Dominum, qui quantum
fragilitas humana patitur, ea quae in homine
monstrat Filius Dei, humilitatis exempla non deserit;
sequitur Dominum, qui socius passionum existendo,
ad consortium resurrectionis ejus, et ascensionis
<nobr><sub></sub></nobr> {479} pertingere sedulus exoptat. Sed non
sine certi ratione mysterii refertur, quod dicturus
est Philippo Jesu, <em>sequere me.</em> Voluit exire in Galilaeam.
Galilaea namque transmigratio facta, vel revelatio
interpretatur. In eo quippe quod transmigratio
facta dicitur, profectum fidelium designat: quod
[vel] de vitiis ad virtutum celsitudinem transmigrare,
vel in ipsis virtutibus paulatim proficere, ac
de minoribus ad majora quotidie subire contendunt,
quousque de hac convalle lacrymarum ad arcem laetitiae
coelestis, Domino auxiliante, perveniant; in eo
autem, quod revelationem sonat, ipsam vitae aeternae
beatitudinem, pro qua in praesenti sancti laborant,
insinuat. Cujus utramque interpretationem nominis
Psalmista uno versiculo comprehendit, ubi ait:
<nobr><sub></sub></nobr> <em>Ambulabunt de virtute in virtutem, videbitur Deus Deorum
in Sion</em> <strong>(Psal. LXXXIII, 8)</strong>. Haec est namque
visio, de qua dicit Apostolus: <em>Nos autem revelata facie
gloriam Domini speculantes, in eamdem imaginem
transformamur, a gloria in gloriam, tanquam a Domini
spiritu </em>[Al., <em>a Domino praesenti</em>] <strong>(II Cor. III,
18)</strong>. Bene ergo vocaturus ad sequendum se discipulum,
Jesus voluit exire in Galilaeam, id est, in transmigrationem
factam, sive revelationem, ut videlicet
[sicut] ipse teste Evangelio proficiebat sapientia et
aetate, et gratia apud Deum et homines <strong>(Luc. II, 52)</strong>;
sicut passus est et resurrexit, et ita intravit in gloriam
suam: sic etiam suos sequaces ostenderet proficere
virtutibus, ac per passiones transitorias ad
aeternorum dona gaudiorum transmigrare debere.
<nobr><sub></sub></nobr> Sequitur:
</p><p>VERS. 44.---<em>Erat autem Philippus a Betsaida, civitate
Andreae et Petri.</em> Non est putandus evangelista
fortuito et absque ratione mystica nomen civitatis,
de qua esset Philippus, et quod eadem Andreae quoque
et Petri esset, voluisse monstrare: sed per nomen
civitatis typice, qualis tunc jam animo Philippus,
qualis officio esset futurus, quales etiam Petrus et
Andreas, ostendere curasse. Betsaida quippe domus
venatorum dicitur, et venatores utique erant futuri,
qui audiebant a Domino: <em>Venite post me, et faciam
vos fieri piscatores hominum</em> <strong>(Matth., IV, 19)</strong>. Venator
et ille, qui et antequam ad praedicationis officium
<nobr><sub></sub></nobr> ordinaretur a Domino, quantum capiendis ad vitam
animabus esset intentus, mox sponte praedicando monstravit.
</p><p>VERS. 45.---<em>Invenit enim Nathanael, et dicit ei:</em> Quem
scripsit Moses in lege, et prophetae, invenimus Jesum filium
Joseph a Nazareth. [Videamus] quantum rete fidei,
quam capacibus devotae praedicationis miraculis [<em>Ms.,</em>
maculis] intextum invento fratri circumdet, quem
ad aeternam cupit providus captare salutem. Illum
dicit inventum, quem Moses et prophetae venturum
suis scriptis signaverunt, ut cunctis sequentibus intelligatur
quod ipse sit cujus adventui praeconando
universa veterum scripta serviunt [<em>Al.,</em> servierint].
Jesum nuncupat, quod nomen Christi futurum, prophetarum
oracula concinebant. Filium Joseph appellat,
<nobr><sub></sub></nobr> non ut hunc ex conjunctione maris et feminae
natum asseveret, quem de virgine nasciturum in
prophetis didicerat, sed ut de domo ac familia David,
unde Joseph ortum noverat, secundum vaticinia
prophetarum, eum venisse doceret. Neque enim
mirandum si Philippus eum filium Joseph vocet, cum
et ipsa genitrix illius intemerata semper Virgo Maria,
quae virum non noverat, consuetudinem vulgi sequens
sic locuta legatur: <em>Fili, quid fecisti nobis sic?
Ecce pater tuus et ego dolentes quaerebamus te</em> <strong>(Luc.
II, 48)</strong>. Addit et patriam <em>a Nazareth,</em> ut ipsum esse
signaret de quo legerat in prophetis, <em>quoniam Nazareus
vocabitur.</em> Non ergo mirum si mox ad consensum
credendi ac veniendi ad Christum captavit Philippus
Nathanael, cui tantas undique veritatis casses
<nobr><sub></sub></nobr> praetendit. <em>Quem scripsit Moses in lege, et prophetae,
invenimus Jesum filium Joseph a Nazareth.</em>
Neque immerito a Betsaida, id est, domo venatorum
oriundus asseritur, qui tantam Deo dilectae venationis
curam pariter, et gratiam accepisse monstratur.
Nam sequitur:
</p><p>VERS. 46.---<em>Et dixit ei Nathanael:</em> A Nazareth
potest aliquid boni esse. Nazareth, munditia sive flos
ejus, aut separata interpretatur. Annuens ergo verbis
evangelizantis sibi Philippi Nathanael, <em>a Nazareth,</em>
inquit, <em>potest aliquid boni esse.</em> Ac si patenter
dicat: Potest fieri, ut a civitate tanti nominis aliquid
summae gratiae nobis oriatur, vel ipse videlicet
mundi Salvator Dominus, qui singulariter {480} sanctus
est, innocens, impollutus, segregatus a peccatoribus,
<nobr><sub></sub></nobr> quique loquitur in Canticis canticorum:
<em>Ego flos campi, et lilium convallium</em> <strong>(Cant. II, 1)</strong>. Et
de quo Propheta: <em>Exiet,</em> inquit, <em>virga de radice Jesse,</em>
et Nazareus, id est, <em>flos de radice ejus ascendet</em> <strong>(Isai.
XI, 1)</strong>. Vel certe aliquis doctor eximius, qui florem
nobis virtutum munditiamque sanctitatis praedicare
sit missus. Possumus hunc locum et ita recte intelligere,
quod dicente Philippo: <em>Quem scripsit Moses in
lege et prophetae, invenimus Jesum filium Joseph a
Nazareth, Nathanael caetera quidem bene intellexerit,
miratus sit autem quomodo a Nazareth Christum venisse
dixerit, quem de domo David, et de Bethleem
civitate, ubi erat David, venturum prophetae canebant;</em>
<nobr><sub></sub></nobr> adeoque admirando responderit: <em>a Nazareth?
sed continuo reminiscens quantum etiam vocabulum
Nazareth mysteriis Christi congrueret, caute
assenserit praedicanti;</em> <em>Potest,</em> inquiens, <em>aliquid boni
esse.</em> Utrique autem sensui potest convenire quod
sequitur:
</p><p><em>Dicit ei Philippus, veni et vide.</em> Ipsum namque venire
et videre monebat, ut si quid ei verbo [<em>Beda,
ad verba</em>] praedicantis ambigui in corde resedisset,
totum hoc visio et allocutio praesens ejus quem praedicabat,
abstergeret. Nec distulit pius auditor praedicatum
sibi lumen veritatis sollicite quaerendo ac
pie pulsando, ut percipere mereretur, insistere.
Unde mox Dominus satiare in bonis desiderium ejus
accelerans, salutaria ejus coepta provida laudatione
<nobr><sub></sub></nobr> remunerat, ut hunc paulatim ad altiora quaerenda
simul et capienda provehat.
</p><p>VERS. 47.---<em>Vidit namque eum venientem ad se,
et dicit de eo:</em> Ecce vere Israelita, in quo dolus non
est. Ubi notandum quod laudans hominem qui novit
corda Deus, non eum absque peccato, sed absque
dolo exstitisse confirmat. Non est enim homo justus
in terra qui faciat bonum et non peccet: multi autem
sine dolo incessisse, id est, simplici et mundo
corde conversati esse leguntur: imo etiam cuncti
fideles tales vivere docentur, dicente Scriptura: <em>Sentite
de Domino in bonitate, et in simplicitate cordis
quarite illum</em> <strong>(Sap. I, 1)</strong>. Et ipse Dominus: <em>Estote,</em>
inquit, <em>prudentes sicut serpentes, et simplices sicut columbae</em>
 <strong>(Matth. X, 16)</strong>. Talis erat exemplar patientiae
<nobr><sub></sub></nobr> Job, de quo scriptum est: <em>Erat autem vir ille simplex
et rectus</em> <strong>(Job. I, 1)</strong>. Talis Jacob patriarcha, de quo
scriptum est: <em>Jacob, vir simplex, habitabat in tabernaculis</em>
 <strong>(Gen. XXV, 27)</strong>; qui quoniam puritate conscientiae
simplicis videre Deum meruit, etiam Israel,
id est vir videns Deum, appellatus est. Talis iste Nathanael,
quem Dominus ob parilitatem innoxiae conversationis
ejusdem patriarchae meritis simul et nomine
dignum ducit, <em>Ecce,</em> inquiens, <em>vere Israelita, in
quo dolus non est.</em> Ecce qui vere a patriarcha Deum
vidente genus ducit, cui, sicut et ipsi patriarchae,
doli duplicitas nulla inesse probatur. O quam pulchrum
auspicium veniendi [<em>Beda, venienti</em>] ad Dominum,
et videre illum cupienti! <em>Ecce vere Israelita,
in quo dolus non est.</em> Beati mundo corde, quoniam
<nobr><sub></sub></nobr> ipsi Deum videbunt <strong>(Matth. V, 8)</strong>. Et hic videre Deum
desiderans, non ab alio, sed ab ipso, qui scrutatur renes
et corda, Deo mundus corde laudatur, et Israelita,
id est, a viro Deum videnti generatus, astruitur.
O quam magnus nobis quoque, qui de gentibus
ad fidem venimus, in hac sententia nostri Redemptoris
spiritus [<em>Beda, quam magna spes</em>] aperitur salutis.
Si enim vere Israelita est qui doli nescius incedit,
jam perdidere Judaei nomen Israelitarum, quamvis
carnaliter [nati] de Israel, quotquot doloso corde
a simplicitate patriarchae sui degeneraverunt; et adsciti
sumus ipsi in semen Israelitarum, qui quamlibet
aliis de nationibus genus carnis habentes, fide tamen
veritatis et munditia corporis ac mentis vestigia sequimur
<nobr><sub></sub></nobr> Israel, juxta illud Apostoli: <em>Non enim omnes
qui ex Israel, hi sunt Israelitae;</em> neque qui semen sunt
Abrahae, omnes filii: sed in Isaac vocabitur tibi semen
<strong>(Rom. IX, 6)</strong>. Id est, non qui filii carnis, hi filii
Dei; sed qui filii sunt repromissionis, aestimantur in
semine. Sequitur:
</p><p>VERS. 48, 49.---<em>Dicit ei Nathanael:</em> Unde me
nosti? Respondit Jesus et dixit ei: Priusquam te Philippus
vocaret, cum esses sub ficu, vidi te. Respondit
ei Nathanael et ait: Rabbi, tu es Filius Dei, tu es
rex Israel. Quia cognovit Nathanael vidisse et nosse
Deum [<em>Ms.</em> et Beda, Dominum] quae alio in loco gererentur,
id est, quomodo et ubi vocatus sit a Philippo,
cum ipse ibi corporaliter non esset, divinae hic
majestatis intuitum {481} considerans, protinus eum
<nobr><sub></sub></nobr> non solum Rabbi, id est magistrum, sed et Filium Dei
ac regem Israel, id est Christum, confessus est. Et
libet intueri quam prudens laudantis servi confessio
respondeat Domino [<em>Ms.</em> et Beda, laudanti Domino
confessio respondeat servi]. Ille hunc vere Israelitam,
id est virum qui Deum videre posset, eo quod dolum
minime haberet, astruxit; iste eum non magistrum
tantummodo, qui utilia praeciperet, verum etiam Filium
Dei, qui coelestia dona tribueret, et regem Israel,
id est populi Deum videntis, religiosa devotione fatetur:
ut hac confessione suum quoque hunc regem,
et se ejus regni militem significet. Potest etiam Domini
haec sententia, qua dixit se Nathanael, priusquam
vocaretur a Philippo, cum esset sub ficu, vidisse,
super electione spiritalis Israel, id est populi
<nobr><sub></sub></nobr> Christiani, mystice intelligi, quem Dominus necdum
se videntem, necdum per apostolos ejus ad fidei gratiam
vocatum, sed sub tegmine adhuc peccati prementis
abditum, misericorditer videre dignatus est,
Paulo attestante, qui ait: <em>Qui benedixit nos in omni
benedictione spiritali, in coelestibus in Christo, sicut
elegit nos in ipso ante mundi constitutionem, ut essemus
sancti et immaculati in conspectu ejus in charitate</em>
 <strong>(Ephes. I, 3)</strong>. Et quidem fici arbor aliquando in
Scripturis dulcedinem supernae dilectionis insinuat;
unde scriptum est: <em>Qui servat ficum, comedet fructum
ejus:</em> et qui custos est Domini sui, glorificabitur <strong>(Prov.
XXVII, 18)</strong>. Sed quia primi parentes nostri, reatu praevaricationis
confusi, de fici sibi foliis succinctoria fecerunt
<strong>(Gen. III)</strong>, potest arbor fici non incongrue
<nobr><sub></sub></nobr> male dulcoratam generi humano consuetudinem peccandi
signare, sub qua positos adhuc electos suos,
sed necdum electionis suae gratiam cognoscentes,
quasi sub ficu constitutum, nec se jam videntem,
Dominus videt Nathanael; <em>novit enim Dominus, qui
sunt ejus</em> <strong>(I Tim. II, 19)</strong>. Quorum salvationi ipsum
quoque nomen Nathanael aptissime convenit; Nathanael
namque donum Dei interpretatur, et nisi dono
Dei quisque vocatus fuerit, nunquam reatum primae
transgressionis, nunquam male blandientia augescentium
quotidie peccatorum umbracula evadit, nunquam
salvandus venire meretur ad Christum. Unde
dicit Apostolus: <em>Gratia enim estis salvati per fidem,
et hoc non ex vobis Dei donum est:</em> non ex operibus,
<nobr><sub></sub></nobr> ut ne quis glorietur <strong>(Ephes. II, 8, 9)</strong>. Sequitur:
</p><p>VERS. 50.---<em>Respondit Jesus et dixit ei:</em> Quia dixi
tibi: Vidi te sub ficu, credis; majus his videbis.
[Quid sit majus] de quo dicit, ipse subsequenter
aperit, futuram credentibus spondendo apertionem
regni coelestis, et praedicandam mundo utramque
unius suae naturam personae, quod revera multo excellentius
est arcanum, quam quod nos in peccati
adhuc umbra positos a se illuminandos praevidit.
Majus est enim quod nos salvatos gratia suae cognitionis
imbuit, quod coeli nobis gaudia pandit, quod
praedicatores suae fidei in mundo dispersit, quam
quod nos salvandos potentia suae majestatis ante
saecula praescivit.
</p><p>VERS. 51.---<em>Amen, amen dico vobis,</em> videbitis coelum
<nobr><sub></sub></nobr> apertum, et angelos dei ascendentes et descendentes supra
filium hominis. Jam completum cernimus promissi
hujus effectum. Videmus etenim coelum apertum, quia
postquam coelum Deus homo penetravit, etiam nobis in
eum credentibus, supernae patriae patefactum cognoscimus
ingressum [<em>Al.,</em> introitum]. Videmus angelos
Dei ascendentes et descendentes supra filium hominis,
quia praedicatores sanctos novimus sublimitatem divinitatis
Christi simul et humanitatis ejus infirma
nuntiare. Ascendunt super filium hominis angeli,
cum docent praedicatores, quia <em>in principio erat Verbum,
et Verbum erat apud Deum, et Deus erat Verbum</em>
 (Joan I, 1). Descendunt super filium hominis
angeli, cum adjungunt iidem [<em>Ms.,</em> id est], quia <em>Verbum
caro factum est, et habitavit in nobis.</em> Neque
<nobr><sub></sub></nobr> immerito praedicatores sancti typice angeli vocantur,
quibus consuete derivatum ab angelis nomen evangelistarum
conceditur; ut sicut hi nuntii, ita et illi
propter idem summae praedicationis officium, boni
nuntii cognominentur. Et notandum quod Dominus
seipsum filium hominis nuncupat: Nathanael eumdem
Filium Dei praedicat. Cui simile est quod apud
alios evangelistas ipse discipulos interrogat: <em>Quem
dicunt homines esse filium hominis? At illi dixerunt:</em>
Alii Joannem Baptistam, alii Eliam, etc. <em>Dicit illis
Jesus:</em> Vos autem quem me esse dicitis? Respondit
Simon {482} Petrus: <em>Tu es Christus Filius Dei vivi</em>
 (Matth. XVI, 13-16). Et quidem justae dispensationis
moderamine actum est ut cum utraque ejusdem
mediatoris Dei et Domini nostri vel ab ipso Domino
<nobr><sub></sub></nobr> vel ab homine puro esset commemoranda substantia,
Deus homo fragilitatem assumptae a se humanitatis
purus homo virtutem aeternae in eo divinitatis
astrueret: ipse suam humilitatem, ille ejus fateretur
altitudinem. Notandum quippe etiam quod Dominus,
qui beatum Nathanael vere Israelitam nuncupat, in
hoc quoque verbo quo ait: <em>Videbitis coelum apertum,
et angelos Dei ascendentes et descendentes super filium
hominis</em> <strong>(Joan. I, 33)</strong>, visionem Jacob patriarchae <strong>(Gen.
XXVIII)</strong>, qui per benedictionem vocatus est Israel,
ad memoriam reducit. Is namque cum, volens in
quodam loco requiescere, lapidem capiti suo supposuisset,
<nobr><sub></sub></nobr> vidit in somnis scalam stantem super
terram, et cacumen illius tangens coelum; angelos
quoque Dei ascendentes, et descendentes super eam,
et Dominum innixum scalae dicentem sibi: <em>Ego sum
Deus Abraham patris tui, et Deus Isaac:</em> surgensque
mane debito cum pavore laudes Domino referens,
tulit ipsum lapidem, et erexit in titulum, fundens
oleum desuper. Hujus ergo loci Dominus facit mentionem,
et de se ac suis fidelibus figuratum manifestissime
testatur
<br>@ <nobr><sub></sub></nobr> Hucusque ex homilia Bedae citata..»
</p><h4>CAP. II, VERS. 1.</h4> <em>Et die tertio nuptiae factae sunt in
Cana Galilaeae,</em> et erat mater Jesu ibi
<br>@ Ex homilia Bedae in Dominica secunda post Epiphaniam.. «Nec vacat
a mysterio quod die tertio, post ea quae superior
[<em>Ms.,</em> superius] sermo Evangelii descripserat, nuptiae
factae referuntur. Sed tertio tempore saeculi Dominum
<nobr><sub></sub></nobr> ad aptandum sibi Ecclesiam venisse designat.
Primum quippe saeculi tempus ante legem patriarcharum
exemplis, secundum sub lege Prophetarum
scriptis, tertium sub gratia praeconiis evangelistarum,
quasi tertia diei luce mundo refulsit, in quo
Dominus et Salvator noster, pro redemptione generis
humani in carne natus apparuit. Sed et hoc quod
in Cana Galilaeae, id est in zelo transmigrationis perpetratae,
eaedem nuptiae factae perhibentur, typice
denuntiat, eos maxime gratia Christi dignos existere,
qui zelo fervoris ac piae devotionis [<em>Beda, qui zelo
fervere piae devotionis</em>], et aemulari charismata majora,
ac de vitiis ad virtutes, bona operando, de terrenis
ad aeterna norunt sperando et amando transmigrare.
Discumbente autem ad nuptias Domino vinum
<nobr><sub></sub></nobr> defecit, ut, vino meliore per ipsum mirabili
ordine facto, manifestaretur gloria latentis in homine
Dei, et credentium in eum fides aucta proficeret.
Quod si mysterium novimus [<em>Ms.</em> et Beda, quaerimus],
apparente in carne Domino, meraca illa legalis
sensus suavitas paulatim coeperat, ob carnalem
Pharisaeorum interpretationem, a prisca sua virtute
deficere. Qui mox ea, quae carnalia videbantur, mandata
ad spiritalem convertit doctrinam, cunctamque
litterae legalis superficiem evangelica coelestis
gratiae virtute mutavit, quod est vinum fecisse de
aqua. Sed primo videamus quid sit quod, deficiente
vino, dicit [<em>Beda, cum.</em> . . diceret] mater Jesu ad
eum:
<p>VERS. 3, 4.---<em>Vinum non habent.</em> Respondit:
<nobr><sub></sub></nobr> Quid mihi et tibi est, mulier? Nondum venit hora
mea. Neque enim matrem suam inhonoraret, qui
nos jubet honorare patrem et matrem; aut eam sibi
esse matrem negaret, ex cujus carne virgine [<em>Ms.,</em>
virgineam] carnem suscipere non despexit, Apostolo
etiam testante, qui ait: <em>Qui factus est ei ex semine
David secundum carnem</em> <strong>(Rom. I, 3)</strong>. Quomodo enim
ex semine David secundum carnem, si non ex corpore
Mariae secundum carnem, quae ex David semine
descendit? sed in eo quod, miraculum facturus, ait:
<em>Quid mihi et tibi est, mulier? significat se divinitatis,
qua miraculum erat patrandum,</em> non principium temporaliter
<nobr><sub></sub></nobr> accepisse de matre, sed aeternitatem semper
habuisse de Patre. <em>Quid</em> mihi, inquit, <em>et tibi est,
mulier? Nondum venit hora mea.</em> Quid divinitati,
quam ex Patre semper habui, cum tua carne, ex qua
carnem suscepi, commune est? Nondum venit hora
ut fragilitatem sumptae ex te humanitatis moriendo
demonstrem. Prius est ut potentiam aeternae deitatis
virtutes operando patefaciam. Veniet autem hora ut
quod sibi et matri commune esset, ostenderet, cum
eam moriturus in cruce discipulo virgini virginem
commendare curavit. Carnis namque infirma perpessus,
matrem, de qua haec susceperat, pie cognitam,
eidem, quem maxime diligebat, discipulo commendavit:
quam, divina facturus, quasi incognitam se
nosse dissimulat, quia hanc {483} divinae nativitatis
<nobr><sub></sub></nobr> auctricem non esse cognoscit.» Hujus vero [<em>Al.,</em>
ergo] horae dominus in cruce pendens commemorat,
cum dixit [<em>Ms.,</em> commemorans dixit] matri: <em>Mater,
ecce filius tuus;</em> quasi dixisset: ecce hoc quod ex
te sumpsi modo ostenditur, moriendo quidem; quae
tamen natura postmodum clarificanda erat in resurrectionis
gloria.
</p><p>VERS. 5.---<em>Dixit mater ejus ministris:</em> quodcunque
dixerit vobis, facite. Sciebat quidem mater ejus
humanitatem filii sui, licet quoquomodo videtur
[<em>Ms.,</em> hoc modo videretur] negatum quod poscebat,
mater tamen sciebat pietatem filii, quod non esset
negaturus [<em>Ms.,</em> negare noluit] quod petebatur:
ideo fiducialiter mandavit ministris ut mandata implerent
filii jubentis.
</p><p><nobr><sub></sub></nobr> VERS. 6.---<em>Erant autem lapideae hidriae sex positae,
secundum purificationem Judaeorum, capientes
singulae metretas binas vel ternas.</em> «Hydriae vocantur
vasa aquarum receptui parata, Graece enim aqua
<b>ὕδωρ</b> dicitur. Aqua autem Scripturae sacrae scientiam
designat, quae suos auditores et a peccatorum
sorde abluere et divinae cognitionis solet fonte potare.
Vasa sex quibus aqua continebatur, corda sunt
devota sanctorum, quorum perfectio vitae et fidei
ad exemplum recte credendi ac vivendi proposita
est generi humano per sex saeculi labentis aetates,
id est, usque ad tempus Dominicae praedicationis
[<em>Beda, passionis</em>]. Et bene lapidea sunt vasa, quia
fortia sunt praecordia justorum, ut pote illius fide et
dilectione lapidis solidata quem vidit Daniel praecisum
<nobr><sub></sub></nobr> de monte sine manibus, factumque in montem
magnum, et implesse omnem terram <strong>(Dan. II, 34)</strong>.
Et de quo dicit Zacharias: <em>In lapide uno septem oculi
sunt</em> <strong>(Zach. III, 9)</strong>, id est, in Christo universitas
scientiae spiritalis inhabitat; cujus et apostolus Petrus
meminit ita dicens: <em>Ad quem accedentes lapidem
vivum, et ipsi tanquam lapides vivi superaedificamini</em>
 <strong>(I Petr. II, 4)</strong>. Bene secundum purificationem
Judaeorum [<em>Beda add.</em> tantum] positae erant
hydriae, quia Judaeorum tantum populo lex per Mosen
data est; nam gratia et veritas Evangelii non
minus gentibus quam Judaeis per Jesum Christum
facta est. <em>Capientes,</em> inquit, <em>singulae metretas binas
vel ternas.</em> Quia Scripturae sanctae auctores et ministri
<nobr><sub></sub></nobr> prophetae, modo de Patre tantum loquuntur et
Filio, ut est illud: <em>Omnia in sapientia fecisti</em> <strong>(Psal.
CIII, 24)</strong>, virtus enim Dei et sapientia Christus est:
modo etiam Spiritus sancti faciunt mentionem, juxta
illud ejusdem Psalmographi: <em>Verbo Domini coeli firmati
sunt, et spiritu oris ejus omnis virtus eorum</em>
 <strong>(Psal. XXXII, 6)</strong>. Verbum, Dominus, et Spiritus, totusque
unus Deus est intelligendus in Trinitate [<em>Ms.</em>
et Beda, Verbum, Dominum, et Spiritum totam,
quae unus Deus est, intellige Trinitatem]. Sed quantum
inter aquam et vinum, tantum distat inter sensum
illum quo Scripturae ante adventum Salvatoris
intelligebantur, et eum quem veniens ipse revelavit
apostolis eorumque discipulis perpetuo sequendum
reliquit. Et quidem potuit Dominus vacuas implere
<nobr><sub></sub></nobr> hydrias vino, qui in exordio mundanae creationis
cuncta creavit ex nihilo; sed maluit de aqua facere
vinum, quo typice doceret, non se ad solvendam
improbandamque, sed ad implendam potius legem
prophetasque venisse, neque alia super [<em>Beda, se
per</em>] evangelicam gratiam facere et docere quam
quae legalis et prophetica Scriptura eum facturum
docturumque signaret. Videamus ergo sex hydrias
Scripturarum aqua salutari repletas, videamus eamdem
aquam in suavissimum vini odorem gustumque
conversam. In prima aetate saeculi, Abel justum frater
invidens occidit <strong>(Gen. IV)</strong>, et ob hoc ipse perpetua
martyrii gloria beatus, etiam in evangelicis et
apostolicis litteris justitiae laudem accepit <strong>(Matth.
XXIII, Luc. XI)</strong>. Fratricida vero impius aeternae maledictionis
<nobr><sub></sub></nobr> poenas luit. Quicunque his auditis, metuentes
[<em>Beda, metuunt</em>] cum impiis damnari, cupientes
benedici cum piis, omnem odiorum et invidiae
fomitem abjiciunt, Deo placere per sacrificium
justitiae; modestiae et innocentiae, virtuteque [<em>Ms.,</em>
modestiam, innocentiam, virtutem] patientiae curant,
vas profecto aquae in Scriptura invenerunt,
unde salubriter abluti potatique gaudeant. Sed si
intellexerint in Cain homicidam Judaeorum esse
perfidiam; occisionem Abel passionem esse Domini
Salvatoris; terram, quae aperuit os suum et suscepit
[ejus] sanguinem de manu Cain, Ecclesiam esse,
quae effusum a Judaeis Christi sanguinem in mysterium
suae redemptionis accepit; nimirum aquam in
vinum mutatam reperiunt [<em>Beda, repererunt</em>], quia
<nobr><sub></sub></nobr> sacrae dicta legis sacratius intelligunt. Secunda aetate
saeculi inchoante, deletus est aquis diluvii mundus,
ob peccatorum magnitudinem; sed solus Noe per
justitiam cum domo sua liberatus in arca <strong>(Gen. VII)</strong>.
Hujus plagae {484} audita vastatione horribili, paucorumque
liberatione mirabili, quisquis emendatius
vivere coeperit, liberari desiderans cum electis, timens
exterminari cum reprobis, hydriam profecto
aquae, qua mundetur vel reficiatur, accepit. At dum
altius sapere [<em>Beda, altius respicere</em>] coeperit, et in
arca Ecclesiam, in Noe Christum, in aqua diluente
peccatores aquam baptismi quae peccata diluit, in
hominibus et in animalibus quae arca continebat,
multifariam baptizatorum differentiam, in columba,
<nobr><sub></sub></nobr> quae post diluvium ramum olivae intulit in arcam,
unctionem Spiritus sancti, quo baptizati imbuuntur,
intellexerit, vinum profecto de aqua factum libat
[<em>Beda, factum miratur</em>]; quia in veteris historia
facti [<em>Ms.,</em> historiae factis] suam ablutionem, sanctificationem,
justificationem prophetari contemplatur.
Tertia saeculi aetate, Deus tentans obedientiam Abrahae,
filium unicum, quem diligebat, in holocaustum sibi
offerre praecepit <strong>(Gen. XXII)</strong>. Non differt Abraham facere
quae jubetur, sed pro filio immolatur aries; ipse
tamen, pro obedientiae virtute eximia, perpetuae benedictionis
haereditate donatur. Ecce habes hydriam
tertiam. Audiens enim quanta virtus obedientiae
[quanta] mercede remuneretur, et ipse obedientiam
discere atque habere satagis: quod si in immolatione
<nobr><sub></sub></nobr> filii unici dilecti passionem ejus intelligis de
quo dicit Pater: <em>Hic est Filius meus dilectus, in quo
mihi complacui</em> <strong>(Matth. XVII, 5)</strong>, in qua quia, divinitate
impassibili permanente, sola humanitas mortem
passa est et dolorem, quasi filius offertur, sed aries
mactatur. Si intelligis benedictionem quae promissa
est Abrahae, in te, qui de gentibus credis, munus
esse completum, nimirum de aqua vinum fecit tibi,
quia spiritalem sensum, cujus nova fragrantia debriaris
[<em>Ms.,</em> ebriaris; <em>Beda, inebriaris</em>], aperuit.
Quartae aetatis initiis, David pro Saule regnum Israeliticae
gentis sortitur, humilis innocens et mitis,
exsul: porro ille, cujus injusta diu persecutione cruciabatur,
abjectus est [<em>Beda, exsul pro illo cujus injusta
diu persecutione cruciabatur</em>]. Ecce hydria
<nobr><sub></sub></nobr> quarta fonte salutari repleta. Quisquis haec audiens
humilitati atque innocentiae studere, et superbiam
coeperit atque invidiam suo de corde repellere, quasi
haustum aquae limpidissimae, quo reficiatur, invenit.
At si in Saule Judaeos persequentes, in Davide Christum
et Ecclesiam significare cognoverit, illorumque
perfidia [<em>Beda, ob perfidiam</em>], et carnale simul imperium
et spiritale destructum, Christi autem et Ecclesiae
regnum semper esse mansurum, poculum utique
vini [<em>Ms.,</em> non solum utique vinum] de aqua factum
sentiet, quia se suamque vitam et regnum, sed
et ipsum regem ibi scriptum legere novit, ubi prius
quasi de aliis veterem legebat historiam. Quinta aetate
saeculi, populus peccans, captivante [<em>Beda, captivitate</em>]
Nabuchodonosor, Babyloniam transmigrat. Sed
<nobr><sub></sub></nobr> post septuaginta annos poenitens et correctus ad patriam
per Jesum sacerdotem magnum reducitur, ubi
domum Dei, quae incensa est, et civitatem sanctam,
quae destructa est, reaedificat. Haec legens sive audiens
quisque peccandi metum corripit, ad poenitendi
remedium confugit, aqua hydriae purificantis
ablutus est. Si vero intelligere didicerit Hierusalem
et templum Dei Ecclesiam Christi, Babylonem confusionem
peccatorum, Nabuchodonosor diabolum,
Jesum sacerdotem magnum, verum aeternumque
pontificem esse Jesum Christum, septuaginta annos
bonorum plenitudinem operum, quae per Spiritus
sancti dona largiuntur, videlicet propter decalogum
et septiformem ejusdem spiritus gratiam, videritque
<nobr><sub></sub></nobr> hoc quotidie fieri, alios nimirum a diabolo de Ecclesia
peccando raptos, alios gratia Spiritus sancti per
Jesum resipiscendo ac poenitendo reconciliatos [<em>Beda,
aliis .</em> . . raptis . . . reconciliatis], vinum de aqua factum
habet, quia ad se pertinere quae scripta sunt intelligens,
magno mox compunctionis quasi musto
incalescens, quidquid sibi peccati captivantis inesse
deprehenderit [<em>Al.,</em> intellexerit], per Christi gratiam
liberari deposcit. Sexta inchoante saeculi aetate, Dominus
in carne apparens, octava die nativitatis, juxta
legem circumcisus est. Tricesima et tertia post haec
ad templum delatus, et legalia pro eo sunt munera
oblata. Haec intuentes ad litteram, aperte discimus
quanta nobis diligentia sunt evangelicae fidei subeunda
mysteria, quando ipse benedictionem gratiae
<nobr><sub></sub></nobr> afferens, qui legem litterae dedit, veterum primo caeremoniarum
ritu consecrari, qui [<em>Beda, quo</em>] cuncta
divinitus consecrat, et sic nova gratiae sacramenta
suscipere simul et tradere curavit. Ecce hydria sexta,
ad abluenda peccati {485} contagia, ad potanda vitae
gaudia, mundiorem caeteris afferens undam. Verum
si in octava [<em>Beda, octavi</em>] diei circumcisione baptisma,
quod in mysterium Dominicae resurrectionis
a peccatorum nos morte redemit, intelligis; in inductione
in templum et oblatione, oblationem hostiae
purificantis figuratum cognoscis, fideles quosque [<em>Ms.,</em>
in inductione in templum et oblatione hostiae purificantis
figuratum cognoscis, fideles quosque] de
baptisterio ad altare sanctum ingredi, ac Dominici
corporis et sanguinis victima singulari debere consecrari,
<nobr><sub></sub></nobr> vino quidem de aqua facto et quidem meracissimo
donatus es. Porro si circumcisionis diem
ad generalem humani generis resurrectionem, quando
mortalis propago cessabit, mortalitas vero tota in
immortalitatem mutabitur, interpretaris; et circumcisos
induci in templum cum hostiis intellexeris,
quando post resurrectionem, universali expleto judicio,
sancti jam incorruptibiles facti, ad contemplandam
perpetuo speciem divinae majestatis cum bonorum
operum muneribus intrabunt; tunc profecto
vinum de aqua fieri videbis, cujus conditori recte
protesteris, et dicas: <em>Et poculum tuum inebrians
quam praeclarum est</em> <strong>(Psal. XXII, 5)</strong>! Ergo Dominus
vinum in aqua [<em>Al.,</em> in gaudio; <em>Ms.</em> et Beda, in gaudia]
nuptiarum, non de nihilo facere voluit, sed hydrias
<nobr><sub></sub></nobr> sex impleri aqua praecipiens, hanc mirabiliter
convertit in vinum, quia sex mundi aetates sapientiae
salutaris largitate donavit, quam tamen ipse
veniens, sublimioris sensus virtute fecundavit. Namque
[<em>Beda, Nam quo</em>] carnales carnaliter tantum
sapiebant, ipse spiritalibus spiritaliter sentienda reseravit.
Vultis scire qualiter de aqua vinum fecerit?
Apparuit post resurrectionem suam duobus discipulis
ambulantibus in via, ibatque cum illis, et incipiens
a Moyse et omnibus prophetis, interpretabatur illis
in omnibus Scripturis, quae de ipso erant <strong>(Luc. XXIV)</strong>.
Vultis iterum audire quomodo eodem sint vino inebriati?
Postmodum cognoscentes, quis esset qui eis
verbum vitae propinabat, dicebant ad invicem: <em>Nonne</em>
<nobr><sub></sub></nobr> cor nostrum ardens erat in nobis, cum loqueretur in
via, et aperiret nobis Scripturas?
</p><p>VERS. 7.---<em>Dicit ergo ministris Jesus:</em> Implete
hydrias aqua. Et impleverunt eas usque ad summum.
Quid per ministros qui haec facere jubentur, nisi
Christi signantur discipuli, qui impleverunt hydrias
aqua? Non quidem ipsi praeteritas mundi aetates legalibus
ac propheticis scriptis implendo, sed intelligendo
ipsi prudenter et aperiendo fideliter: quia
Scriptura, quae a prophetis ministrata est, et salubris
esset ad haustum sapientiae coelestis et ad operum
castigationem utilis. Impleverunt autem eas usque
ad summum; quia recte intellexerunt nullum
fuisse tempus saeculi a sanctis alienum doctoribus,
qui sive verbis, sive exemplis, sive etiam scriptis,
<nobr><sub></sub></nobr> viam vitae mortalibus panderent.
</p><p>VERS. 8.---<em>Et dicit eis Jesus:</em> Haurite nunc, et
ferte architriclino. Et tulerunt. Architriclinus aliquis
legisperitus illius temporis est, fortasse Nicodemus
vel Gamaliel, vel discipulus tunc ejus Saulus, nunc
autem magister totius Ecclesiae Paulus apostolus. Et
dum talibus verbum evangelii creditur, quod in littera
legis, et prophetae [<em>Ms.,</em> prophetiae; <em>al.,</em> prophetia]
latebat occultum, vinum utique architriclino
de aqua factum propinatur
<br>@ <nobr><sub></sub></nobr> Hucusque Beda..» Et bene in domo
harum nuptiarum, quae Christi et Ecclesiae sacramenta
figurarent, triclinium, id est, tres ordines
discumbentium, altitudine distantes [<em>Al.,</em> distentas]
inesse describuntur; quia nimirum tres sunt ordines
<nobr><sub></sub></nobr> fidelium, quibus Ecclesia constat: conjugatorum videlicet,
<nobr><sub></sub></nobr> continentium, et doctorum. Primus ordo
discumbentium ad nuptias sponsi coelestis, id est,
in Ecclesia fide et operatione gaudentium, gradus
est conjugatorum fidelium. Secundus continentium.
Supremus praedicatorum. «
<br>@ <nobr><sub></sub></nobr> Beda iterum. Unde convenienter
perhibetur, quod architriclinus vocato sponso dixerit:
<strong>(VERS. 10)</strong> <em>Omnis homo primum bonum vinum
ponit, et cum inebriati fuerint, tunc id, quod deterius
est.</em> Tu autem servasti bonum vinum usque adhuc.
Quia doctorum est cognoscere distantiam Legis et
Evangelii, veritatis et umbrae, cunctisque veteribus
institutis, cunctis regni terreni promissis, novam
evangelicae fidei gratiam, et perpetua coelestis patriae
dona praeferre [<em>Beda, proferre</em>].
</p><p>VERS. 11.---<em>Hoc fecit initium signorum Jesus in</em>
<nobr><sub></sub></nobr> Cana Galilaeae, et manifestavit gloriam suam. Manifestavit
hoc signo, quia ipse esset rex gloriae, et ideo
sponsus Ecclesiae, qui ut homo communis veniret ad
nuptias, sed quasi [<em>Ms.,</em> quia] coeli et terrae Dominus,
elementa, prout voluisset, converteret. Pulchra
autem rerum convenientia. {486} Qui initio signorum
quae mortalis adhuc mortalibus erat ostensurus,
aquam convertit in vinum; ipse initio signorum, qui
[<em>Beda, quae</em>] immortalis jam per resurrectionem effectus,
immortalis vitae studia sola sectantibus ostenderet,
carnalem prius, et quasi insipidam mentem
eorum, sapore scientiae coelestis imbuit: 
<br>@ <nobr><sub></sub></nobr> Hucusque ex Beda.» post verae
[<em>Al.,</em> vero] resurrectionis gloriam, majori eos
spiritalis gratiae munere completurus.
</p><p>LIBER SECUNDUS. 
</p><p>
</p><h4>CAPUT IV.</h4>
<em>Appropinquante Pascha Judaeorum, ejicit vendentes,
et ementes de templo.</em> <nobr><sub></sub></nobr> 
<p>Sequitur namque hujus praefati signi mirabile sacramentum,
quomodo ipse Jesus cum matre et fratribus
ascendisset Hierosolymam, et ibi invenisset
vendentes et ementes in templo, eosque qualiter inde
ejecerit, dicente evangelista:
</p><p><nobr><sub></sub></nobr> VERS. 12, 13.---<em>Descendit Jesus Capharnaum, ipse
et mater ejus, et fratres ejus, et discipuli ejus, ibique
manserunt non multis diebus, et prope erat Pascha
Judaeorum, et ascendit Jesus Hierosolymam.</em> Bene
autem evangelista ait, descendisse Jesum in Capharnaum.
Capharnaum vero villa pulcherrima interpretatur,
significans hunc mundum, quo Dominus noster
Jesus Christus pro salute humani generis a paterna
sede nunquam recedens descendisse dicitur. «
<br>@ <nobr><sub></sub></nobr> Ex Homil. 6 Ven. Bedae. Sed
solet movere quosdam, quod in exordio lectionis hujus
evangelicae dictum est quia descendente Capharnaum
Domino, non solum mater et discipuli, sed et
fratres ejus secuti sunt eum. Nec defuere haeretici
qui Joseph virum beatae semper virginis Mariae putarent
<nobr><sub></sub></nobr> ex alia uxore genuisse eos, quos fratres Domini
Scriptura appellat. Alii majore perfidia hos
eum ex ipsa Maria, post natum Dominum, generasse
putarunt. Sed nos, fratres charissimi, absque ullius
scrupulo quaestionis, scire et confiteri oportet, non
tantum beatam Dei genitricem, sed et beatissimum
castitatis ejus testem atque custodem Joseph, ab omni
prorsus actione conjugali mansisse semper immunem;
<nobr><sub></sub></nobr> nec natos, sed cognatos eorum, more Scripturae
usitato, fratres, sororesve Salvatoris vocari. Denique
Abraham hoc modo loquitur ad Lot: <em>Ne quaeso
sit jurgium inter me et te, et pastores meos et pastores
tuos, fratres enim sumus</em> <strong>(Gen. XIII, 8)</strong>. Et Laban ad
Jacob: <em>Num quia frater meus es, gratis servies mihi</em>
 <strong>(Gen. XXIX, 15)</strong>? Et quidem constat quia Lot filius
Aran fratris Abrahae fuit, et Jacob filius Rebeccae
sororis Laban. Sed propter cognationem sunt fratres
nuncupati. Hac ergo regula, in Scripturis sanctis, ut
dixi, frequentissima, etiam cognatos Mariae vel Joseph,
fratres Domini appellatos oportet intelligi.
Quod autem propinquante Pascha, Jesus ascendit
Hierosolymam. nobis profecto dat exemplum quanta
<nobr><sub></sub></nobr> animi vigilantia Dominicis subjici debeamus imperiis,
cum ipse in hominis infirmitate apparens, eadem,
quae ex divinitatis auctoritate statuit, decreta
custodiat. Ne enim putarent servi, absque crebris
orationum bonorumque actuum victimis, vel flagella
evadere, vel praemia se posse percipere, et ipse inter
servos ad adorandum [<em>Beda, ad orandum</em>] immolandumque
[Dei] Filius ascendit. Qui veniens Hierosolymam,
quid ibi gerentes invenerit, quid ibidem ipse
gesserit, videamus.
</p><p>VERS. 14, 15.---
<br>@ <nobr><sub></sub></nobr> Haec, quae sequuntur, in collectaneis Anselmi
Lucensis apud Canisium Lect. Antiq. edit. Basnagii
tom. III, part. I, pag. 389, citantur et describuntur,
<nobr><sub></sub></nobr> <em>ex libr.</em> II <em>Albini super Matthaeum;</em> cujus tamen loco
legendum esse: <em>super Joannem, jam in Monito praevio
advertimus.</em> <em>Et</em> invenit, inquit, <em>in templo vendentes
oves, et boves, et columbas, et nummularios
sedentes.</em> Et cum fecisset quasi flagellum de funiculis,
omnes ejecit de templo, oves quoque, et boves, et nummulariorum
effudit aes, et mensas subvertit. Boves,
<nobr><sub></sub></nobr> {487} oves, et columbae ad hoc emebantur ut offerrentur
in templo. Nummularii ad hoc sedebant ad
mensas, ut inter emptores venditoresque hostiarum
prompta esset pecuniae taxatio. Videbantur ergo licite
vendi in templo, quae ob hoc emebantur ut in eodem
templo offerrentur Domino. Sed nolens ipse Dominus
aliquid in domo sua terrenae negotiationis, ne
ejus quidem quae honesta putaretur, exhiberi, dispulit
negotiatores injustos, et foras omnes simul cum
his quae negotiabantur, ejecit. Quid ergo, fratres
mei, quid putamus faceret Dominus? Si rixis dissidentes,
si fabulis vacantes, si risu dissolutos, vel alio
quolibet scelere reperiret irretitos? Qui hostias quae
sibi immolarentur ementes in templo vidit, et eliminare
festinavit? Haec propter illos diximus qui ecclesiam
<nobr><sub></sub></nobr> ingressi non solum intentionem orandi negligunt,
verumetiam ea pro quibus orare debuerant,
augent; insuper et arguentes se pro hujusmodi stultitia,
conviciis odiisque, vel etiam detractionibus insequuntur,
addentes videlicet peccata peccatis, et quasi
funem sibi longissimum incauta eorum augmentatione
texentes, nec timentes ex eo districti judicis
examinatione damnari. Nam bis quidem in Evangelio
sancto legimus quod veniens in templo Dominus hujusmodi
negotiatores ejecerit; nunc videlicet, id est,
tertio ante passionem suam anno, sicut ex hujus
evangelistae sequentibus scriptis agnoscimus; et ipso
quo passus est anno, cum ante quinque dies Paschae
sedens asino, Hiersolymam venisset. Sed et hoc
idem eum in templo sanctae Ecclesiae examine quotidianae
<nobr><sub></sub></nobr> visitationis agere, omnis qui recte sapit, intelligit.
Unde multum tremenda sunt haec, dilectissimi,
et digno expavescenda timore; sedulaque praecavendum
industria, ne veniens improvisus perversum
quid in nobis, unde merito flagellari, ac de Ecclesia
ejici debeamus, inveniat. Et maxime in illa,
quae specialiter domus orationis vocatur, observandum
ne quid ineptum geramus, ne cum Corinthiis
audiamus ab Apostolo: Nunquid domos non habetis
ad agenda vel loquenda temporalia <strong>(I Cor. XI, 22)</strong>?
aut Ecclesiam Dei contemnitis? Et a Propheta cum
<nobr><sub></sub></nobr> Judaeis: <em>Dilectus meus in domo mea fecit scelera
multa</em> <strong>(Jer. XI, 15)</strong>. Et quidem gaudendum est, quia
ipsi sumus in baptismo templum Dei facti, teste
Apostolo, qui ait: <em>Templum Dei sanctum est, quod
estis vos</em> <strong>(I Cor. III, 17)</strong>. Ipsi civitas regis magni, de
qua canitur: <em>Fundamenta ejus in montibus sanctis</em>
 <strong>(Psal. LXXXVI, 1)</strong>, id est, fundamenta Ecclesiae in soliditate
fidei apostolorum et prophetarum. Sed non
minus [<em>Ms.,</em> nimis] tremendum, quia praemisit Apostolus
dicens: <em>Si quis autem templum Dei violarit,
disperdet illum Deus</em> <strong>(I Cor. III, 17)</strong>. Et ipse judex
justus, <em>Disperdam,</em> inquit, <em>de civitate Domini omnes,
qui operantur iniquitatem</em> <strong>(Psal. C, 8)</strong>. Gaudendum,
quia in nobis Paschae solemnitas agitur, cum de vitiis
ad virtutes transire satagimus. Pascha quippe
<nobr><sub></sub></nobr> transitus dicitur. Gaudendum quia Dominus nostra
pectora, civitatem videlicet suam visitare, quia idem
Pascha nostrae bonae actionis, praesentia suae pietatis
illustrare dignatur. Sed timendum satis, ne nos in
civitate sua aliud quam ipse diligit, agentes inveniat,
et ipse qualem non diligimus nobis districtus redditor
ostendatur [<em>Al.,</em> et ipse se nobis, qualem non diligimus,
districtus redditor ostendat]; ne nos in templo
nummularios, ne venditores boum, ovium, columbarumve
reperiens damnet <strong>(Matth. XXII)</strong>. Boves quippe
doctrinam vitae coelestis, oves opera munditiae et
pietatis, columbae sancti Spiritus dona designant.
Quia nimirum boum juvamine solet ager exerceri;
ager autem est Domini, cor coelesti excultum doctrina,
et suscipiendis verbi Dei praeparatum rite
<nobr><sub></sub></nobr> seminibus. Oves innocenter sua vellera vestiendis
hominibus praestant. Spiritus super Dominum in columbae
specie descendit. Vendunt autem boves, qui
verbum evangelii non divino amore, sed terreni quaestus
intuitu audientibus impendunt; quales reprehendit
Apostolus, quia Christum annuntiarent non
sincere. Vendunt oves, qui humanae gratia laudis
opera pietatis exercent, de quibus Dominus ait: <em>Quia
receperunt mercedem suam</em> <strong>(Matth. VI, 2)</strong>. Vendunt
columbas, qui acceptam Spiritus gratiam, non gratis,
ut praeceptum est, sed ad praemium dant; qui
impositionem manus, qua Spiritus accipitur, etsi
non ad quaestum pecuniae, ad vulgi tamen favorem
tribuunt; qui sacros ordines non ad vitae meritum,
sed ad gratiam largiuntur. Nummos mutuo dant in
<nobr><sub></sub></nobr> templo, qui non simulate coelestibus, sed aperte terrenis
rebus in {488} Ecclesia deserviunt; sua quaerentes,
non quae Jesu Christi <strong>(Philip. II, 21)</strong>. Verum
hujusmodi operarios fraudulentos quae merces maneat,
ostendit Dominus, cum, facto de funiculis flagello,
omnes ejecit de templo. Ejiciuntur enim [<em>Ms.,</em>
autem] de parte sortis sanctorum, qui inter sanctos
positi, vel ficte bona, vel aperte faciunt opera mala.
Oves quoque et boves ejecit, qui talium vitam pariter
et doctrinam ostendit esse reprobam. Funiculi, quibus
flagellando impios de templo expulit, tremenda
<nobr><sub></sub></nobr> [<em>Ms.</em> et Beda, crementa] sunt actionum malarum, de
quibus materia damnandi reprobos districto judici
datur. Hinc etenim dicit Isaias: <em>Vae qui trahitis iniquitatem
in funiculis vanitatis</em> <strong>(Isaiae, V, 18)</strong>! Et in
Proverbiis Salomon: <em>Iniquitates,</em> inquit, <em>suae capiunt
impium, et funibus peccatorum suorum constringitur</em>
 <strong>(Prov. V, 22)</strong>. Qui enim peccata peccatis, pro quibus
acrius damnetur, accumulat, quasi funiculos quibus
ligetur ac flagelletur, paulatim augendo prolongat.
Nummulariorum quoque quos expulerat [<em>Beda, expulsat</em>],
effudit aes et mensas subvertit, quia damnatis
in fine reprobis, etiam ipsarum quas dilexere
rerum tollet figuram, juxta hoc quod scriptum est:
<em>Et mundus transibit et concupiscentia ejus</em> <strong>(I Joan.
II, 17)</strong>.
</p><p><nobr><sub></sub></nobr> VERS. 16.---<em>Et eis qui columbas vendebant, dixit:</em>
Auferte ista hinc, nolite facere domum Patris mei,
domum negotiationis. Venditionem columbarum de
templo auferri praecipit, quia gratia Spiritus gratis
accipi, gratis debet dari
<br>@ <nobr><sub></sub></nobr> Beda: <em>Quia gratiam Spiritus, qui gratis accepit,
gratis debet dare.</em> <strong>(Matth. X)</strong>. Unde Simon
ille magus, quia hanc emere pecunia voluit, ut majore
pretio venderet, audivit: <em>Pecunia tua tecum sit
in perditione, non est tibi pars, neque sors in sermone
hoc</em> <strong>(Act. VIII, 20, 21)</strong>. Notandum autem quia non
soli venditores sunt columbarum et domum Dei faciunt
domum negotiationis, qui sacros ordines largientes
[<em>Beda, largiendo</em>], pretium pecuniae, vel laudis,
vel etiam honoris inquirunt: verum hi quoque
qui gradum vel gratiam in Ecclesia spiritalem, quam
Domino largiente percepere, non simplici intentione,
<nobr><sub></sub></nobr> sed cujuslibet humanae causa retributionis exercent,
contra illud apostoli Petri: <em>Qui loquitur quasi sermones
Dei, qui ministrat tanquam ex virtute, quam administrat
Deus, ut in omnibus honorificetur Deus per
Jesum Christum</em> <strong>(II Petr. IV, 11)</strong>. Quicunque ergo
tales sunt, si nolint veniente Domino de Ecclesia auferri,
auferant ista de suis actibus, ne faciant domum
Dei domum negotiationis. Nec praetereundum
quia sollicite nobis Scriptura utramque Salvatoris
nostri naturam, et humanam videlicet commendat
et divinam. Ut enim verus Dei Filius intelligatur,
audiamus quod ipse dicit: <em>Nolite facere domum Patris
mei, domum negotiationis.</em> Aperte namque se
Filium Dei Patris ostendit, qui templum Dei domum
sui Patris cognominat. Et ut rursum verus hominis
<nobr><sub></sub></nobr> filius sentiatur, recolamus quod in hujus capite lectionis
descendens in Capharnaum, matrem comitem
[<em>Beda om.</em> comitem] habuisse perhibetur. Sequitur:
</p><p>VERS. 17.---<em>Recordati vero sunt discipuli ejus, quia
scriptum est:</em> Zelus domus tuae comedit me. Zelo domus
Patris Salvator ejecit impios de templo. Zelemus
et nos, fratres charissimi, domum Dei, et quantum
possumus, ne quid in ea pravum geratur, insistamus.
Si viderimus fratrem qui ad domum Dei
pertinet, superbia tumidum, si detractionibus assuetum,
si ebrietati servientem, si luxurie enervatum
<nobr><sub></sub></nobr> si iracundia turbidum, si alio cuiquam vitio substratum,
studeamus, in quantum facultas suppetit, castigare,
polluta ac perversa corrigere, et si quid de
talibus emendare nequivimus [<em>Beda, nequimus</em>], non
sine acerrimo mentis sustinere dolore. Et maxime
in ipsa domo orationis, ubi corpus Domini consecratur,
ubi Angelorum praesentia semper adesse non
dubitatur, ne quid ineptum fiat, ne quid, quod nostram
fraternamve orationem impediat, totis viribus
agamus
<br>@ <nobr><sub></sub></nobr> Hucusque Anselmus Lucensis.. Sequitur:
</p><p>VERS. 18, 19.---<em>Responderunt ergo Judaei, et dixerunt
ei:</em> Quod signum ostendis nobis, quia haec facis?
Respondit Jesus, et dixit eis: Solvite templum hoc, et
in tribus diebus excitabo illud. De quo templo diceret,
evangelista post aperuit; videlicet de templo corporis
<nobr><sub></sub></nobr> sui, quod ab illis passione solutum, ipse post triduum
excitavit de morte. Quia ergo signum quaerebant
a Domino, quare solita commercia projicere
debuerat [<em>Ms.</em> et Beda, debuerit] e templo, respondit;
ideo se rectissime impios {489} exterminare de
templo, quia ipsum templum significaverit templum
corporis sui, in quo nulla prorsus esset alicujus macula
peccati. Neque immerito typicum purgaverit a
sceleribus templum, qui verum Dei templum ab hominibus
morte solutum, divinae potentia majestatis
excitare posset a mortuis.
</p><p>VERS. 20.---<em>Dixerunt ergo Judaei:</em> Quadraginta et
sex annis aedificatum est templum hoc, et tu tribus
diebus excitabis illud? Quomodo intellexerunt, ita
responderunt. Sed ne nos quoque spiritalem Domini
<nobr><sub></sub></nobr> sermonem carnaliter sentiremus, evangelista subsequenter,
de quo templo loqueretur, exposuit. Quod
autem aiunt templum quadraginta et sex annis aedificatum,
non primam, sed secundam illius aedificationem
significant. Primus enim Salomon templum
in maxima regni sui pace decentissimo [<em>Beda, citissimo</em>]
septem annorum [<em>Ms.,</em> XX septem annorum]
opere perfecit, quod destructum a Chaldaeis, post
septuaginta annos ad jussionem Cyri Persae laxata
captivitate, reaedificari coeptum est. Sed filii transmigrationis
opus, quod sub principibus Zorobabel
et Jesu faciebant, propter impugnationem gentium
vicinarum, ante quadraginta et sex annos implere
nequiverunt. Qui etiam numerus annorum perfectioni
Dominici corporis aptissime congruit. Tradunt
<nobr><sub></sub></nobr> etenim naturalium scriptores rerum, formam corporis
humani tot dierum spatio perfici: quia videlicet
primis sex a conceptione diebus, lactis habeat similitudinem,
sequentibus novem convertatur in sanguinem,
deinde duodecim solidetur, reliquis decem et
octo formetur usque ad perfecta lineamenta omnium
membrorum; et hinc jam reliquo tempore, usque ad
tempus partus, magnitudine augeatur. Sex autem, et
novem, et duodecim, et decem, et octo, quadraginta
quinque faciunt; quibus si unum adjecerimus, id
est, ipsum diem, quo discretum per membra corpus
crementum sumere incipit, tot nimirum dies in aedificatione
<nobr><sub></sub></nobr> corporis Domini, quot in fabrica templi
annos invenimus. Et quia templum illud manufactum,
sacrosanctam Domini carnem, quam ex virgine
sumpsit, ut ex hoc loco discimus, figurabat, quia
aeque corpus ejus, quod est Ecclesia, quod [<em>Beda,
quia</em>] uniuscujusque fidelium corpus, animamque
designabat, ut in plerisque Scripturarum locis invenimus
<br>@ <nobr><sub></sub></nobr> Hucusque ex homilia Bedae citata..»
Adam vero primus post peccatum audivit:
<em>Terra es, et in terram ibis</em> <strong>(Gen. III)</strong>. Secundus
vero Adam de se ipso ait: <em>Solvite templum hoc, et
in tribus diebus excitabo illud.</em> Sparsus vero fuit primus
Adam per universum mundum, qui in secundo
collectus est; quod significat nomen Adam, qui quatuor
litteris scribitur, id est: Alpha, Delta, iterum
Alpha, et My: quae quatuor litterae, quatuor partes
<nobr><sub></sub></nobr> orbis designant, in quas sparsus est Adam in filiis
suis. Ideo in principiis nominum partium mundi hae
quatuor litterae leguntur; nam <b>ἄρκτος</b>, quod est Septentrio,
ab Alpha incipit; et <b>δυσις</b>, quod est Occidens,
a Delta incipit; et <b>ἀνατολή</b>, quod est Oriens, ab
Alpha incipit; <b>μεσημβρίος</b>, quod est Meridies, a My
incipit: quae sunt quatuor partes orbis, ab his quatuor
litteris incipientes. Quae litterae si in computo
Graeco considerentur, quadraginta sex faciunt. Nam
Alpha unum, Delta quatuor, et iterum Alpha unum,
My quadraginta, quae simul ducta faciunt quadraginta
sex. Qui numerus mystice designat quadraginta
sex dies, quibus templum corporis Christi in utero
virginali aedificatum est, sicut superius diximus. Caro
autem Christi, quae de Adam sumpta est, destructa
<nobr><sub></sub></nobr> est a Judaeis, et a seipso iterum aedificata secundum
Scripturas prophetarum; et ideo dicit evangelista:
<em>Hoc enim dicebat de templo corporis sui.</em>
</p><p>VERS. 21, 22.---<em>Cum ergo resurrexisset a mortuis,
recordati sunt discipuli ejus quia hoc dicebat, et crediderunt
Scripturae.</em> Id est, prophetarum, qui praedixerunt
Christum tertia die resurgere. <em>Et sermonem,
quem dixit Jesus, id est, quod ait:</em> <em>Solvite templum
hoc, et in tribus diebus excitab