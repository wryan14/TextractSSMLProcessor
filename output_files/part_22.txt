levita salutem.
</p><p>Valde enim tuis, clarissima Dei famula, alloquiis
gavisus sum, et tua familiaritatis pietate consolatus,
ita ut ex eo die quo pactum charitatis tecum inivi,
<nobr><sub></sub></nobr> dulcedine dilectionis tuae per singula pene momenta
pascebar, felicem aestimans me, dum sanctissimae
orationis munimine, secundum promissionem vestram
fruar; at nunc maxime assidua precum vestrarum
protectione muniri indigeo, dum fluctivagi maris
incertum iter tentare compellor [<em>Ms.,</em> temptare conpellar],
ut divina clementia me ad portum salutis
perducere dignetur, atque vestris iterum conspectibus
gaudentem astare condonet. Sed rogo suppliciter
te, Deo devotissima virgo, ne aures prudentiae tuae
apices insipientiae meae offendant; et quod me dilectio
vera scribere admonet, te humilitas sancta doceat
perlegere; nec stylum meum praesumptiosum
putes, officiosum agnoscens; et quem in Deo diligit,
admonentem accipit [<em>F.,</em> accipiat].
</p><p><nobr><sub></sub></nobr> Primo omnium te de Dei charitate admoneo, et
nobilitatem imaginis illius serva; et cujus viri sponsa
esse coepisti, semper rememora. Inclytus est valde
et gloriosus sponsus tuus, qui alium ornatum in te
non quaerit nisi spiritalem; non tortas crinium alligationes,
sed rectas morum bonorum conligationes;
nec vestimentorum vanum exterius nitorem,
sed sanctitatis et castimoniae nobilem interius splendorem;
cave ne aliquid in te inveniat quod oculos
illius offendat; et si forsan, ut solet humanae fragilitatis
conditio afferre, aliquam negligentiae maculam
in te malignus spiritus infigat, citius poenitentiae lacrymis
<nobr><sub></sub></nobr> abluere memento, ne diu sine sponsi tui maneas
amplexu, quia promptior est te recipere quam
amittere: tantum ne tardaveris de die in diem reverti
ad illum. Haec enim duo mala maxime odit in
hominibus, negligentiam revertendi, et desperationem
salvantis. Tantum haec absint a cogitationibus
procul nostris, et ille tunc animis prope erit nostris.
Ideo habet nomen Salvator, quia semper salvat et
salvare cupit, sicut scriptum est: <em>Qui vult omnes
homines salvos fieri</em> <strong>(I Tim. II, 4)</strong>.
</p><p>Noli de terrena nobilitate gloriari, sed gratias age
ei qui, dum te hominem esse voluit, tam sublimes et
claros tibi perdonavit parentes, quorum nobilitatem
non superbia, sed humilitate prosequere; et maxime
in eo gaude, quia alterius noluit te esse sponsam, ni
<nobr><sub></sub></nobr> suam. Quae tibi major esse gloria poterit, vel sublimior
honor, quam ejus Regis esse sponsam qui super
omnes reges est: et quanto ille sublimioris est potentiae
in virtute, tanto tu majoris esto diligentiae in
sanctitate; sanctitas vero in justitiae operibus constat,
justitia vero duobus modis impletur, hoc est, ut
quae prohibita sunt a Deo, non faciamus, et quae jussa
sunt ab eo, faciamus, juxta Prophetam: <em>Diverte a
malo et fac bonum</em> <strong>(Psalm. XXXIII, 15)</strong>. De quibus
sapientiae vestrae me scribere supervacuum aestimo,
quia in utrisque ab optimis ac nobilissimis magistris
a prima aetate abundantius imbuta es, et excellens
naturaleque animi tui ingenium te ubique docet;
insuper omnis sanctorum librorum series hoc maxime
auribus tuis indicat, iterum iterumque replicat,
<nobr><sub></sub></nobr> quid sit omni homini cavendum vel sequendum, in
quorum lectione te ipsam exerce, quoniam per illos tibi
loquitur ipse Deus et Dominus noster, et piae voluntatis
tibi demonstrat effectum. Recognosce et cogita
quali honore nobis illius legatio sit aestimanda: quid
si a rege legatio et indiculus ad te veniet, nunquid
non mox aliis curis postpositis prompta et cum omni
devotione ejus litteras accipis et legis, et implere satages?
Ecce de coelo rex regum, imo et Sponsus tuus
per prophetas, apostolos, doctores [<em>Ms.,</em> apostolorum
doctores] tibi, o virgo, dignatus est dirigere litteras
suas, non ut aliquod servitium sibi necessarium demandasset,
sed quae ad salutem et gloriam tibi
necessaria sciebat esse, innotuisset. Harum te litterarum
sedula reficiat lectio, quia in illis agnoscitur
<nobr><sub></sub></nobr> Deus, in illis vitae aeternae gloria adnuntiatur, in illis
quid credere, quid sperare, quid amare, vel quid fugere
debeamus, ostenditur.
</p><p>Haec scripsi, non ignorantem instruens, sed charitatis
officium implens, maxime rogans ut teipsam
immaculatam in diem Domini nostri Jesu Christi
serves; et alios tota intentione, monitis seu exemplis
trahe tecum, et curre multis comitata post illum,
donec introducat vos in domum Patris, et in cubile
genitricis suae <strong>(Cant. III, 4)</strong>, ut edatis et bibatis super
mensam ejus in regno suo <strong>(Luc. XXII, 30)</strong>, ubi est
cibus sine fastidio, et potus sine siti, et vita sine
<nobr><sub></sub></nobr> morte, et gaudium sine tristitia et gloria sine fine.
Huc, o virgo, propera, ut semper sanctae genitrici
Virgini conjuncta Agnum sequens per omnia coelestis
regni penetralia transeas. Sanctitatem tuam, in omnibus
bonis florentem, pro me intercedentem Deus Christus
conservare et exaudire dignetur, domina virgo.
</p><p>{294}-297 FRAGMENTUM I.
<br>@ <nobr><sub></sub></nobr> Hanc epistolam ignoravit D. Quercetanus. AD FRATRES SANCTI NINIANI CANDIDAE CASAE.
(<em>Apud Usserium de Primordiis Britan.</em> Eccles. pag.
669.)
Venerandae dilectionis fratribus in loco Deo servientibus,
qui dicitur
<br>@ <nobr><sub></sub></nobr> <em>Candida Casa.</em> De situ hujus loci et nominis
etymo Ven. Beda Hist. Gent. Angl. libr. III, cap. 4
haec habet: «Qui locus, ad provinciam Perniciorum
pertinens, vulgo vocatur <em>ad Candidam Casam, eo
quod ibi ecclesiam de lapide, insolito Brittonibus
more, fecerit.</em>» Et Polydorus Verg. libr. I Hist.
Angl., pag. 6, num. 10: «Ad Hibernicam oram septembrionem
versus Nidisdalia . . . Ad meridiem adhaeret
Gallovidia, pabulo pecoris quam tritico melior:
ibi <em>Candida Casa,</em> templumque pervetustum
divo <em>Niniano sacrum, et episcopali sede ornatum.</em>» Candida Casa Alcuinus diaconus
salutem.
</p><p>Deprecor vestrae pietatis unanimitatem, ut nostri
nominis habeatis memoriam, et intercedere pro
mea parvitate dignemini in ecclesia sanctissimi Patris
<nobr><sub></sub></nobr> 
<br>@ <nobr><sub></sub></nobr> <em>Niniae episcopi.</em> Niniam quoque nominat Ven.
Beda. Malmesburiensis <em>Ninam;</em> alii <em>Ninum</em> aut <em>Ninianum.</em>
Is Pictorum, quorum nunc terram Scotos
tenere censetur, apostolus. Cujus vitae commentarium
<nobr><sub></sub></nobr> Historico-Criticum habes Act. SS. Sept. tom.
V, Edit. Antuerp. pag. 318 seqq. Niniae episcopi, qui multis claruit virtutibus,
sicut mihi nuper delatum est per
<br>@ <nobr><sub></sub></nobr> <em>Carmina.</em> Utinam (ita optandum cum commentatore
Antuerpiensi) ad nos pervenissent carmina
illa! Cum enim auctor eorum ad sancti Niniani aetatem
accedat propius, certiora haberemus monumenta
ad illustranda ejusdem gesta; quae enim nunc supersunt,
non nisi dubiam notitiam actorum sancti episcopi
subministrant. carmina metricae
artis, quae nobis per fideles nostros discipulos Eboracensis
ecclesiae scholasticos directa sunt; in quibus
et facientis agnovi eruditionem, et ejus perficientis
<nobr><sub></sub></nobr> miracula sanctitatem per ea, quae ibi legebam.
</p><p>FRAGMENTUM II.
AD EBORACENSES.
(<em>Apud Wilhelmum Malmesburiensem, lib.</em> I <em>de Gestis
Reg.</em> Angl. cap. 3.)
</p><p>Non pro auri avaritia (testis est mei cognitor cordis)
Franciam veni, nec remansi in ea, sed ecclesiasticae
causa necessitatis.
</p><p>FRAGMENTUM III.
AD OSBERTUM PATRICIUM MERCIORUM.
(<em>Apud eumdem loc.</em> cit.)
</p><p>Nostrum regnum Northanimbrorum pene periit
propter intestinas dissensiones et fallaces jurationes.
</p><p>FRAGMENTUM IV.
AD EUMDEM OSBERTUM PATRICIUM.
(<em>Apud eumdem ibid.</em> cap. 4.)<nobr><sub></sub></nobr> 
</p><p>Non arbitror quod nobilissimus juvenis Egfertus
propter peccata sua mortuus sit; sed quia Pater suus
pro confirmatione regni multum sanguinem effudit
<br>@ <nobr><sub></sub></nobr> Vid. supra epist. 63 inter notas. Reliqua Fragmenta
epistolarum Alcuini, quae cl. Quercetanus ad
<nobr><sub></sub></nobr> finem suae collectionis ex Malmesburiensi adjecit,
hic omittere oportuit, quia quasdam epistolas, quarum
fragmenta erant, integras superius dedimus;
reliqua vero notis aliarum epistolarum inspersimus.. 

</p><h3>ORDO ALPHABETICUS PERSONARUM
QUIBUS B. FLACCUS ALCUINUS INSCRIPSIT EPISTOLAS SUAS.</h3>
<p><nobr><sub></sub></nobr>
</p><p>Adalhardo abbati Corbeiensi. <em>Vid.</em> Antonio. Adriano I papae. Epist. 18. Aedilberto episcopo Hagulstaldensi. Epist. 178. Aedilhardo archiepiscopo Dorovernensi. Epist. 10, 57,
75, 77, 78, 114. Aedilredo regi Northumbriae. Epist. 11, 12, 13.<nobr><sub></sub></nobr> Aedilthydi reginae. Epist. 199. Aerduulfo regi Northumbriae. Epist. 60. Aerico duci Forojuliensi. Epist. 1. Aethilredo. <em>Vid.</em> Aedilhardo
Agino episcopo incertae sedis. Epist. 31. Alchardo episcopo forte Elmhamensis ecclesiae in Anglia.
Epist. 217. {302} Altapetrae presbytero. Epist. 182. Amicis. Epist. 186, 202, 209, 210, 211, 212. Angilberto [<em>Homero</em>]. Epist. 25, 26, 27, 28. Antonio [<em>Adalhardo</em>] abbati Corbeiensi. Epist. 189, 190,
191, 192, 193. Aquilae. <em>Vid.</em> Arnoni. Ardberto viro illustri. Epist. 218. Arnoni [<em>Aquilae</em>] archiepiscopo Salisburgensi. Epist. 2,
34, 35, 36, 66, 67, 68, 69, 87, 88, 91, 92, 94, 97, 98, 102,
103, 104, 105, 108, 118, 130, 141, 143, 144, 145, 146,
151, 152, 153, 154, 155, 156, 159, 160, 161. Arnoldo abbati monasterii forte Glonensis. Epist. 228. Athelardo. <em>Vid.</em> Aedilhardo.
</p><p>Benedicto abbati Anianensi. Epist. 220, 221. Beornuino presbytero. Epist. 8.
</p><p><nobr><sub></sub></nobr> CCalwino presbytero. Epist. 73, 206. Candidae Casae fratribus. Fragm. 1. Candido et Nathanaeli. Epist. 157. Cantuariensibus. Epist. 74. Carolo, Caroli Magni filio. Epist. 119, 120. Carolo Magno regi et imperatori. Epist. 17, 33, 37, 43,
<nobr><sub></sub></nobr> 76, 79, 80, 82, 83, 84, 85, 86, 95, 96, 100, 101, 106, 107,
109, 129, 131, 132, 133, 134, 149, 162, 163, 164, 165, 166. Caroli Magni regis et imperatoris ad Albinum abbatem.
Epist. 81, 158. Chrodgario comiti. Epist. 137. Coenulvo regi Merciorum. Epist. 63. Colco lectori. Epist. 3. Corbeiensibus fratribus. <em>Vid.</em> Morbacensibus. Cuculo. <em>Vid.</em> Calwino. Cudrado presbytero. Epist. 5. Cuidam. Epist. 22, 55, 181. Cunibercto Ventanae civitatis in Britannia episcopo.
Epist. 216.
</p><p>Damoetae. Epist. 44, 45, 46, 122, 123. David. <em>Vid.</em> Carolo. Discipulis. Epist. 185, 205, 206.
</p><p>Eadae presbytero. Epist. 184. Eambaldo archiepiscopo Eboracensi. Epist. 56, 64, 65,
73, 115. Eanulfo presbytero. Epist. 229.<nobr><sub></sub></nobr> Eboracensibus fratribus. Epist. 6, 7, 21, 54. Edilthrudae matri. Epist. 200. Edilburgae abbatissae in Anglia. Epist. 69. Ecgfrido filio Offae regis Merciorum. Epist. 50. Episcopo cuidam. Epist. 62, 179, 180. Ethelardo. <em>Vid.</em> Aedilhardo. Eugeniae virgini. Epist. 196, 197. Eulaliae. <em>Vid.</em> Gundradae.
</p><p>Farfensibus. <em>Vid.</em> Moroaldo. Felici episcopo Urgellitano. Epist. 4. Filiis. Epist. 187, 188. Filiis in palatio imperatoris commorantibus. Epist. 121. Filio prodigo. Epist. 207, 208. Friduino Gyrovensium et Wirrensium abbati, Epist. 224. Fridugiso. Epist. 204. Fuldensibus fratribus. Epist. 142.
</p><p>Gallicellulae. Epist. 203. Georgio patriarchae Hierosolymitano. Epist. 124.<nobr><sub></sub></nobr> Gislae filiae. Epist. 128. Gislae sorori, Epist. 126, 127. Gislae virgini. Epist. 232. Gothiae fratribus. Epist. 132, 133, 134. Gundradae virgini, cognomento Eulaliae. Epist. 125. Gyrvensibus fratribus. Epist. 14, 15, 16.
</p><p>Hechstanum presbytero. <em>Vid, Altapetrae.</em> Hiberniae fratribus. Epist. 225. Hillirensibus fratribus. Epist. 222. Hincbaldo. <em>Vid.</em> Hugibaldo. Homero. <em>Vid.</em> Angilberto. Hugibaldo episcopo Lindisfarnensi. Epist. 9. Hundrudi Matronae Anglicanae. Epist. 198.
</p><p>Itherio abbati Turonensi. Epist. 32.
</p><p>B. Joan. Baptistae fratribus Montis-Olivi. Epist. 226. Joseppo. Epist. 173.<nobr><sub></sub></nobr> Juvavensibus fratribus. Epist. 93.
</p><p>Laidrado episcopo Lugdunensi. <em>Vid.</em> Leutfredo et Liobrado. Leoni III papae. Epist. 24. Lindisfarnensibus. Epist. 9. Lerinensibus. <em>Vid.</em> Hillirensibus. Leutfredo (Leidrado) episcopo Lugdunensi. Epist. 219. Liobrado (Leidrado). Epist. 89. S. Liudgeri fratribus. <em>Vid.</em> Morbacensibus. Lugdunensibus fratribus. Epist. 90.
</p><p>Macario. <em>Vid.</em> Rigbodo. Magenhario comiti Senonensi. Epist. 201. S. Martini fratribus. <em>Vid.</em> Turonensibus. Matri. Epist. 58.<nobr><sub></sub></nobr> Matri et Filiae. Epist. 195.<nobr><sub></sub></nobr> Mauro (Rabano). Epist. 150. Megenfredo regalis palatii archario. Epist. 42. Monachis. Epist. 227. Vide etiam titulos: Candidae Casae
Cantuariensibus, Eboracensibus, Farfensibus, Fuldensibus,
Gothiae fratribus, Gyrvensibus, Hibernensibus, Juvavensibus,
Lindisfarnensibus, Lirinensibus, Lugdunensibus,
Montis-Olivi, Orbionis Monasterii, Morbacensibus, Salisburgensibus,
Turonensibus, Vedastinis. Monnae presbytero. Epist. 183. Morbacensibus. Epist. 52, 53. Montis Olivi fratribus. Epist. 226. Moroaldo abbati Farfensi. Epist. 194.
</p><p>Nathanaeli seu Fredegiso. Epist. 135, 136, 157. Nifridio episcopo Narbonensi. Epist. 214, 215. S. Niniani fratribus. Fragm. 1.
</p><p>Offae regi Merciorum. Epist. 47, 48, 49. Oniae sacerdoti. Epist. 230, 231. Orbionis seu Urbionis monasterii fratribus. Epist. 215. Osbaldo patritio. Epist. 11, 61.<nobr><sub></sub></nobr> Osbercto duci. Epist. 11.
</p><p>Paulino patriarchae Aquileiensi. Epist. 29, 30, 39, 40, 41,
113. Petro Mediolanensi archiepiscopo. Epist. 167, 168. S. Petri fratribus. <em>Vid.</em> Gyrvensibus. Pippino regi. Epist. 38.
</p><p>Quibusdam. Epist. 21. <em>Vid.</em> Eboracensibus.
</p><p>Raganberto episcopo incertae sedis. Epist. 213. Remedio seu Remigio Curiensi episcopo. Epist. 174,
175, 176, 177. Riculfo archiepiscopo Moguntino. <em>Vid.</em> Damoetae. Rigbodo archiepiscopo Trevirensi. Epist. 169, 170, 171,
172.
</p><p>Salisburgensibus. <em>Vid.</em> Juvavensibus fratribus. Simeoni episcopo, <em>Vid.</em> Eanbaldo.<nobr><sub></sub></nobr> Sorori et filiae. Epist. 138, 139, 140. Sorori. <em>Vid.</em> Gislae. Sperato episcopo incertae sedis in Anglia. Epist. 70, 71.
</p><p>Teotgario abbati, forte Lerinensium. Epist. 223. Theodulpho archiep. Aurelianensi. Epist. 147, 148. Theophilo episcopo fortassis Tudertino. Epist. 19. Tifredo episcopo Damacae in Anglia. <em>Vid.</em> Alchardo
Turonensibus fratribus. Epist. 23.
</p><p>Usualdo abbati incerti loci. Epist. 20.
</p><p>Vedastinis monachis. Epist. 51.
</p><p>W<nobr><sub></sub></nobr> Wirrensibus. <em>Vid.</em> Gyrvensibus.

</p><h3>BEATI FLACCI ALBINI SEU ALCUINI
CAROLI MAGNI MAGISTRI OPERUM PARS SECUNDA.
---OPUSCULA EXEGETICA,
SEU COMMENTATIONES IN SACRAM SCRIPTURAM.</h3> 
<p>
{304} OPUSCULUM PRIMUM.
</p><p><nobr><sub></sub></nobr> In cod. ms. Vaticano 289 hic opusculi titulus est,
<em>Quaestiunculae Albini in Genesin.</em> 
</p><h4>INTERROGATIONES ET RESPONSIONES IN GENESIN.</h4> 
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>De Siguulfo seu Sigulpho, cujus interrogationibus
Alcuinus hic respondet, in praefatione generali, ubi
et de aliis Alcuini discipulis actum est, nonnulla diximus.
Causam, finem, modumque hasce quaestiones
de libro Geneseos movendi, tractandi, atque resolvendi
ex ipsa epistola ad Sigulphum, commentario
huic praefixa, lector intelliget, ex qua simul manifestum
est, verum hujus opusculi auctorem esse Alcuinum.
De ultima nihilominus quaestione, quae <em>de Benedictionibus
patriarcharum instituitur, aliquandiu
dubitatum fuit utrum Alcuino tribui debeat vel possit.</em>
Cum enim illa quaestio caeteris multo prolixius deducta
sit, atque tam secundum historicum quam secundum
spiritualem sensum examinetur; in nonnullis
quoque codicibus mss. a reliquo corpore avulsa, proprioque
titulo descripta habeatur, factum est ut postea
sub alieno, nunc sancti Augustini, nunc Eucherii
<br>@ <nobr><sub></sub></nobr> Eucher. in Gen. lib. III, pag. 183-188.
Lugdunensis, nunc aliorum nomine compareret; a
<nobr><sub></sub></nobr> novissimis tamen Operum sancti Augustini editoribus
Benedictinis congr. sancti Mauri eadem commentatio,
tanquam partus huic sancto Patri suppositus, in
appendicem tom. III Operum rejecta, veroque suo
auctori Alcuino restituta est. Vid. supra epist. 143
(nunc 187), et illius notas. Ipse vero Alcuinus illius
commentationis priorem partem, quae magis litteralis
et historica est, pene integram ex Quaestionibus sancti
Hieronymi in Genesin; postremum ex libris Moralium
sancti Gregorii Magni papae mutuatus est,
prout suis locis annotavimus. Ex editione Augustiniana
in fine addidimus, quae alibi desiderantur.
</p><p>Primus, quem scimus, has Interrogationes et Responsiones
de Genesi publici juris fecit Menardus
Moltherus anno 1525, in 8o Haganoae; ubi iteratis
typis anno 1529 in eadem forma comparuit sub hoc
titulo: <em>Albini, Caroli illius Magni olim praeceptoris,
in Genesin Quaestiones.</em> Huic suae editioni Moltherus
epistolam dedicatoriam praefixit ad cl. virum D. Laurentium
<nobr><sub></sub></nobr> Truchsess a Bomersfelden sanctae Moguntinensis
Ecclesiae decanum. Inde quae ad commentationem
tum hujus opusculi, tum ipsius auctoris pertinent,
huc ob illius editionis raritatem transcribere
operae pretium fuerit.
</p><p>«Videbatur mihi non indecens, inquit editor eruditus,
ut ad te, cui ingenium dextrum et semper expromptum
est, Albini in Genesin Quaestiones mitterentur,
ut quanto intervallo a prisca illa studiorum
simplicitate nostro saeculo quidam, qui simplicem
<nobr><sub></sub></nobr> illum sacrae Scripturae sensum huc illucque, sursum
deorsum, veluti austri nimboso impetu ferunt et vertunt,
absint, intelligeres. Nec est ut auctorem commendem;
commendat ipsum antiquitas, conditioque;
quippe Caroli illius Magni praeceptor fuit in disciplinis
liberalibus . . . Hoc exemplar cum mihi insignes pietate
et humanitate viri Joannes Enolfus decanus, et
Pancratius Thiel scholasticus regalis ecclesiae divi
Ciriaci prope Vangionum Wormatiam commodato
dedissent (pertinet enim ad ejusdem ecclesiae bibliothecam),
ut avidus fenerator nolui monetam vetustam
condere . . . Possem ex scribentibus quibusdam quosdam
integros locos hinc sumptos demonstrare: sed
hoc nolim sic accipi, quasi diligentiam illorum reprehendere
vel cornicem cum suis plumis exornatum
denudare velim; sed ut verissimum agnoscamus,
quod ille ait: nullum esse jam dictum, quod non dictum
sit prius. Proinde nil tam accurate scribitur,
quod a veteribus illis viris, utique emunctae naris,
<nobr><sub></sub></nobr> exactissimo judicio, et extremis censurarum limis
non fuerit scriptum expolitumque.» Haec Moltherus.
</p><p>Ex laudata hac editione Moltheriana opusculum
hocce in veterum quorumdam theologorum elenchum,
cui titulus: <b>ΜΙΚΡΟΠΡΕΣΒUΤΙΚΟΝ</b>, edit. Basileae
anno 1550 relatum est, et ibidem pag. 445 et seqq.
habetur. Rursus post annos quinque in eadem urbe
insertum fuit Orthodoxographiae veterum sanctorum
Patrum. Posthac Magarinus de la Bigne illud tom. IX
Bibl. Patrum editionis Parisiensis de anno 1579 inseri
curavit, ac demum Cl. Andreas Quercetanus
ope codd. mss. VV. CC. Thuani et Puteanorum fratrum
emendatius et auctius reddidit.
</p><p>In nostra hac editione duos optimae notae codices
mss. saec. IX in nostra sancti Emmerami bibliotheca
servatos prae manibus habuimus, eorumque ope variantes
lectiones adnotatae; menda plurima priorum
editionum sublata, et non paucae lacunae expletae
sunt. Variantes lectiones et suppleta in textu uncinis
inclusimus.
</p><p>{305} 
</p><h3>PRAEFATIO ALCUINI.</h3>
<nobr><sub></sub></nobr> 
<p>Dilectissimo in Christo fratri Singuulfo presbytero
Alcuinus salutem.
</p><p>Quia individuus et fidelis mihi, charissime frater,
socius tanto tempore [<em>Al.,</em> tantopere] fuisti, et quia te
sacrae lectionis studiosissimum esse novi, paucas interrogationes
de libro Geneseos, quas, ut recordor,
per vices a me exquisisti, pariter congregatas tuo
<nobr><sub></sub></nobr> nomini dicavi, ut haberes unde tuam posses memoriam
recreare, quae saepe perdit quod servare debet,
nisi in thesauro litterarum reconditum teneat, maxime
nobis, qui saeculi occupationibus distrahimur,
et diversis itinerum molestiis fatigamur. Et quod
[<em>Ms.,</em> quia] pondera librorum nobiscum portari nequeunt,
ideo aliquoties brevitati studendum est, ut
sit levi pondere pretiosa sapientiae margarita, et habeat
fessus ex itinere viator quo se recreet, licet ex
pondere portantis manus non gravetur. Sunt in eodem
libro difficillimae quaestiones plurimae, quas ad
praesens tangere non libuit, vel etiam non licuit; vel
quod de illis me non interrogasti. Hae etiam maxime
historicae sunt et simplici responsione contentae: illae
vero majoris inquisitionis, longiorisque tractatus indigent
<nobr><sub></sub></nobr> [<em>Cod.</em> ms., et longiorem habere indigent tractatum].
His tantum, dilectissime frater, esto contentus:
et siquid in eis perperam dixerim, tu frater
[<em>Ms.,</em> fraterno stylo] nos corrigere studeas; siquid
vero bene, non mihi, sed largitori gratias age; qui
et te proficere, et me tibi sufficere ex donis suis faciat,
sine quo nihil possumus, in quo omnia possibilia
sunt credenti; qui creditam suae nobis pecuniae largitionem,
in laudem nos et gloriam sui nominis multiplicare
faciat.
</p><p><em>Interrogatio 1.</em> Quomodo convenit quod in Genesi
legitur: <em>Requievit Deus die septimo ab omnibus operibus
suis</em> <strong>(Gen. II, 2)</strong>, et in Evangelio. <em>Pater meus
usque modo operatur et ego operor</em> <strong>(Joan. V, 17)</strong>?---<em>Responsio.</em>
Requievit a novarum conditione
<br>@ <nobr><sub></sub></nobr> Verba <em>et creatione omittuntur in codd.</em> mss. et creatione
<nobr><sub></sub></nobr> creaturarum, non a conditarum gubernatione.
Et ideo Deus [tunc] creator in sex dierum creatione
putandus est, nunc vero gubernator in totius mundi
creaturis [<em>Ms.,</em> naturis].
</p><p><em>Inter.</em> 2. Quot creaturas rationales [<em>Ms.,</em> rationabiles]
condidit Deus?---<em>Resp.</em> Duas. Angelos et homines:
et coelum angelis, et terram hominibus habitationem.
</p><p><em>Inter.</em> 3. Quare angelicum peccatum silentio in
Genesi absconditum est et hominis patefactum?---<em>Resp.</em>
Quia angelicum vulnus Deus non praedestinavit
curare, hominis vero sanare praedestinavit.
</p><p><em>Inter.</em> 4. Cur summi angeli peccatum insanabile
fuit, et hominis sanabile?---<em>Resp.</em> [Quia] angelus
sui sceleris inventor fuit, homo vero alterius fraude
<nobr><sub></sub></nobr> seductus [fuit]. <em>Item, quanto sublimior angelus in
gloria, tanto major in ruina:</em> homo vero quanto fragilior
in natura, tanto facilior ad veniam.
</p><p><em>Inter.</em> 5. Cur homo suae potestatis auctor est creatus?---<em>Resp.</em>
Ut sibi ipse auctor esset [sive] ad vitam,
sive ad mortem. Si vero necessitate [<em>Ms.,</em> necessitati]
esset subjectus, tunc nec boni operis haberet
gloriam, nec mali poenam: sed esset quasi unus
[<em>Al.,</em> unum] ex pecoribus.
</p><p><em>Inter.</em> 6. Cur [enim] in paradiso lignum vitae et lignum
scientiae boni et mali creatum est?---<em>Resp.</em> Ut
per illud potuisset homo immortalis esse, per hoc
vero mortalis; ligno vitae quasi medicina, ut incorruptibilis
<nobr><sub></sub></nobr> esset, utebatur [<em>Ms.,</em> uteretur]: ligno autem
scientiae boni et mali, quasi ut veneno, ut moreretur.
</p><p><em>Inter.</em> 7. Quare Adam mundi dominus legem accepit?---<em>Resp.</em>
Ut non tanto extolleretur dominio, sed
in observatione mandati sciret se subjectum Creatori
[<em>Ms.,</em> Conditori] suo.
</p><p><em>Inter.</em> 8. Quid est, quod <em>Deus inspiravit in faciem
Adae spiraculum vitae</em> <strong>(Gen. II, 7)</strong>?---<em>Resp.</em> Inspiratio
Dei [in] faciem hominis traditio [<em>Ms.,</em> conditio] est
animae rationalis.
</p><p>{306} <em>Inter.</em> 9. Cur homo sexto die creatus est,
cum propter rationem nobilior caeteris esset creaturis,
quae ante [<em>Edit.,</em> se] [sex diebus] factae sunt?---<em>Resp.</em>
Ut primum Creator mundum quasi domum praepararet,
<nobr><sub></sub></nobr> et post introduceret habitatorem, id est,
dominum domus.
</p><p><em>Inter.</em> 10. Quare Creator in Adae [delicto (<em>Edit.,</em>
maledicto)] terrae maledixit et non aquis <strong>(Gen. III,
17)</strong>?---<em>Resp.</em>
Quia de terrae fructu [<em>Ms.,</em> de terra
fructum] contra interdictum manducavit homo, non
de aquis bibit; et quod [<em>Ms.,</em> quia] praedestinavit
Deus in aquis abluere peccatum, quod de fructu terrae
contraxit homo.
</p><p><em>Inter.</em> 11. Quare terrestria animalia plus maledictionis
habent quam aquatilia?---<em>Resp.</em> Quia plus
de maledicta terra vivunt quam aquatilia; et ideo
Christus post resurrectionem de pisce manducare
voluit, non de aliquo animali terrestri <strong>(Luc. XXIV, 43)</strong>.
</p><p><em>Inter.</em> 12. Quare ipse Creator hominis peccatum
<nobr><sub></sub></nobr> per seipsum expiare voluit, et non per angelum?---<em>Resp.</em>
Quia non sufficiebat unius angeli meritum ad
redemptionem totius generis humani; nec tantum
sceleris [<em>Ms.,</em> scelus] incurrisset diabolus in nece angeli,
quantum incurrit in nece Creatoris.
</p><p><em>Inter.</em> 13. Cur diabolus tam infestus est hominum
saluti?---<em>Resp.</em> Propter odium in Creatorem et invidiam
in hominem, et desperationem suae salutis.
</p><p><em>Inter.</em> 14. Quare Deus in principio [humano generi]
legem non dedit quam postea per Moysen tradidit?---<em>Resp.</em>
Quia in hominibus primis diu lex
bonae naturae servabatur; at ubi naturalis lex evanuit,
oblata consuetudine peccandi, data est lex litterae
per Moysen, ut bona quae sciebantur auctoritatem
haberent, et quae latere coeperant, manifestarentur;
<nobr><sub></sub></nobr> et ut terror disciplinae corrigeret delinquentes,
et fidem reformaret in Deum.
</p><p><em>Inter.</em> 15. Ut quid Abel sacrificium susceptum est,
et Cain refutatum <strong>(Gen. IV, 4)</strong>?---<em>Resp.</em> [Quia] Abel
Deo optima et naturalia offerebat, Cain vero viliora
et humana inventione excogitata, ut putatur.
</p><p><em>Inter.</em> 16. Cur Abel in Evangelio singulariter justus
nominatur <strong>(Matth. XXIII, 35)</strong>?---<em>Resp.</em> [Quia] tria
maxima [<em>Al.,</em> maximae] justitiae praeconia in eo esse
leguntur, virginitas, sacerdotium [et] martyrium
[<em>Al.,</em> virginitatis sacerdotum et martyrum], in quibus
primus Christi figuram gessit, qui fuit virgo, sacerdos
et martyr.
</p><p><nobr><sub></sub></nobr> <em>Inter.</em> 17. Quare Enoch tanto tempore servabatur
a morte <strong>(Gen. V, 23)</strong>?---<em>Resp.</em> Ut ostenderetur quid
omnes homines potuissent, si non peccassent.
</p><p><em>Inter.</em> 18. Cur idem Enoch moriturus est <strong>(Apoc.
XI, 3)</strong>?---<em>Resp.</em> Ut debitum solvat humanae naturae,
et quod Christus voluit [<em>Ms.,</em> noluit], nullus possit, id
est, non mori.
</p><p><em>Inter.</em> 19. Quot modis est operatio divina?---<em>Resp.</em>
Quatuor. Primo, quod in verbi [Dei] dispensatione
omnia aeterna sunt. Secundo, quod in materia informi
<em>qui vivit in aeternum, creavit omnia simul</em> <strong>(Eccl.
XVIII, 1)</strong>. Tertio, quod per opera dierum sex varias
distinxit creaturas. Quarto, quod ex primordialibus
seminibus non incognitae oriuntur naturae, sed notae
saepius, ne pereant, reformantur.
</p><p><nobr><sub></sub></nobr> <em>Inter.</em> 20. Quae creaturae de nihilo factae sunt?---<em>Resp.</em>
Coelum, terra, angeli, lux, aer, aqua [et] anima
hominis.
</p><p><em>Inter.</em> 21. Quot elementis mundus constat?---<em>Resp.</em>
Quatuor: igne, aere, aqua, terra.
</p><p><em>Inter.</em> 22. Quae est singulorum natura elementorum?---<em>Resp.</em>
Ignis calidae et aridae est naturae; aer
[vero] calidae et humidae; aqua humidae et frigidae;
terra frigidae et aridae [<em>Ed.,</em> aqueae] est naturae.
</p><p><em>Inter.</em> 23. Cujus naturae coelum esse fertur?---<em>Resp.</em>
Igneae, rotundae atque volubilis.
</p><p><em>Inter.</em> 24. Si volubile [est] cur non cadit?---<em>Resp.</em>
Rueret [vero] propter nimiam celeritatem, ut sapientes
mundi dixerunt, si non planetarum occursu [<em>Edit.</em>
hoc cursu] moderaretur.
</p><p><nobr><sub></sub></nobr> <em>Inter.</em> 25. Cur Deus senario numero mundi creationem
[<em>Ms.,</em> creaturas] perfecit?---<em>Resp.</em> Quia ille
numerus perfectus juxta arithmeticae disciplinae rationem
legitur esse; et ut ostenderet Deus omnia perfecta
et valde bona se condidisse.
</p><p>{307} <em>Inter.</em> 26. Quid est: <em>In principio creavit
Deus coelum et terram?---Resp.</em> In Filio perfecit
[<em>Ms.,</em> fecit] Deus coelum et terram?
</p><p><em>Inter.</em> 27. Cur dictum est, <em>plantaverat Deus paradisum
a principio</em> <strong>(Gen. II, 8)</strong>?---<em>Resp.</em> Hieronymus
vult [quod] ante conditionem coeli et terrae paradisum
plantatum esset [<em>Edit.,</em> esse].
</p><p><em>Inter.</em> 28. Quid in coeli terraeque nomine significatur,
quando dicitur: <em>In principio fecit Deus coelum</em>
<nobr><sub></sub></nobr> et terram <strong>(Gen. I, 1)</strong>?---<em>Resp.</em> Informis illa materia,
quam de nihilo fecit Deus, appellata est primo coelum
et terra: non quia jam hoc erat, sed quia jam hoc
esse poterat. Nam secundo die coelum istud sidereum
factum esse legitur, et tertio die terram apparuisse
et vestiri floribus coepisse. Sive, in coeli et terrae
nomine spirituales et terrenae creaturae intelligi possunt.
</p><p><em>Inter.</em> 29. Quid est: <em>Spiritus Domini ferebatur super
aquas</em> <strong>(Gen. I, 2)</strong>?---<em>Resp.</em> Non pervagatione
[<em>Edit.,</em> per vagationem], sed potestate, et regentis
imperio, ad formandum et vivificandum informem
materiam, quae hoc loco aquae nomine significatur
[<em>Ms.,</em> significari potest].
</p><p><em>Inter.</em> 30. Quid est: <em>Terra autem erat invisibilis et</em>
<nobr><sub></sub></nobr> incomposita <strong>(Ibid. ex vers. LXX)</strong>?---<em>Resp.</em> Invisibilis
propter obscuritatem; incomposita propter deformitatem.
</p><p><em>Inter.</em> 31. Quid est quod dicitur: <em>Dixit Deus,
fiat lux</em> (vers. 3)?---<em>Resp.</em> Dixit, pro fecit, scriptor
posuit, ut celeritatem vel facilitatem operis Dei ostenderet.
</p><p><em>Inter.</em> 32. Quid est: <em>Appellavit Deus lucem diem</em>
 (vers. 5)?---<em>Resp.</em> Id est, appellari fecit.
</p><p><em>Inter.</em> 33. Quare prima die lux creata legitur?---<em>Resp.</em>
Congruit operibus Dei, ut prima die a [<em>Ms.,</em> de]
luce aeterna lux temporalis primo fieret, ut esset unde
caetera quae crearet, apparerent.
</p><p><em>Inter.</em> 34. Quid est: <em>Factum est vespere et mane
dies unus</em> (vers. 5)?---<em>Resp.</em> Id est finis operis perfecti,
<nobr><sub></sub></nobr> et initium operis incoepti.
</p><p><em>Inter.</em> 35. Quid est: <em>Vidit Deus, quod esset bonum?---Resp.</em>
Id est, in ea bonitate placuit ut maneret, in
qua placuit ut fieret, quod fecit.
</p><p><em>Inter.</em> 36. Quare de solo homine dictum est: <em>Faciamus
hominem</em> <strong>(Gen. I, 26)</strong>; de aliis autem creaturis
legitur: <em>Dixit Deus?---Resp.</em> Ut videlicet, quae
[<em>Ms.,</em> quia] rationabilis creatura condebatur, cum
consilio facta videretur, et ut ejus nobilitas ostenderetur.
</p><p><em>Inter.</em> 37. Cur plurali numero dixit: <em>Faciamus?---Resp.</em>
Ut ostenderetur trium una operatio personarum.
</p><p><em>Inter.</em> 38. In quo est homo conditoris sui imago?---<em>Resp.</em>
In interiori homine.
</p><p><nobr><sub></sub></nobr> <em>Inter.</em> 39. Cur utrumque, imago et similitudo?---<em>Resp.</em>
Imago in aeternitate, similitudo in moribus.
</p><p><em>Inter.</em> 40. Cur iterum dixit: <em>Creavit Deus hominem
ad imaginem suam</em> (vers. 27); cum antea dixisset:
<em>ad imaginem nostram?---Resp.</em> Ut utrumque,
et pluralitas personarum, et unitas substantiae insinuaretur.
</p><p><em>Inter.</em> 41. Quare de solo homine creato non dicitur
singulariter: <em>Vidit Deus quod esset bonum, sicut de
caeteris creaturis dictum est?</em>---<em>Resp.</em> Quia postquam
homo creatus est, dicebantur omnia valde bona,
quasi ante essent singula bona: propter hominem
autem omnia valde bona, quod [<em>Ms.,</em> quia] omnia
in decorem hominis creata essent [<em>Ms.,</em> sunt];
<nobr><sub></sub></nobr> homo vero in gloriam et laudem Conditoris sui factus
est.
</p><p><em>Inter.</em> 42. Quid est quod legitur [<em>Ms.,</em> dixit]: <em>Requievit
Deus die septimo ab omnibus operibus suis</em>
 <strong>(Gen. II, 2)</strong>?---<em>Resp.</em> Si [enim] dividas septenarium
numerum in unum et sex, erunt duo primi numeri
perfecti: unitas vero in seipsa natura et potestate
perfecta est; senarius vero numerus primus opere
et actu perfectus est, et partibus suis impletur: nam
unum, duo, tria faciunt sex. Significatur ergo [<em>Ms.,</em>
vero] [in] requie diei septimi, quod Deus ante creationem
mundi in seipso natura et potestate perfectus
est, et aeternaliter in seipso habet requiem; creaturae
vero actu ab ipso creationis accepto habent per ipsum
<nobr><sub></sub></nobr> in suis naturis perfectionem quamdam, et [<em>Ms.</em>
omittit et] requiem in operatione {308} obedientiae, et
maxime rationabiles creaturae in [<em>Ms.</em> om. in] eo
bono beatae sunt, ut in conditore suo requiescant.
</p><p><em>Inter.</em> 43. Cur de die sabbati dicitur: <em>Benedixit
Deus diei septimo et sanctificavit illum</em> (vers. 3), cum
de aliis diebus non legatur hoc eum dixisse?---<em>Resp.</em>
Ut ostenderet sanctorum requiem post sex hujus saeculi
aetatum labores, in aeterno sabbato et benedicta
requie quieturam [<em>Ms.,</em> quieturos], sicut dicturus
est: <em>Venite, benedicti Patris mei, percipite regnum</em>
 <strong>(Matth. XXV, 34)</strong>. Ideo et ille dies sine vespera legitur,
quod ultima requies sanctorum sempiterna est.
</p><p><em>Inter.</em> 44. Cur dixit: <em>Istae sunt generationes coeli
et terrae</em> <strong>(Gen. II, 4)</strong>?---<em>Resp.</em> Contra eos [facit] qui
<nobr><sub></sub></nobr> mundum sine initio et semper fuisse affirmant.
</p><p><em>Inter.</em> 45. Cur [dixit: <em>In</em>] die quo fecit coelum et
terram (vers. 4), et non: <em>in diebus?---Resp.</em> Diem
(vero) pro toto tempore primordialis creaturae posuit,
sicut et Apostolus: <em>Ecce</em> (nunc) dies salutis
<strong>(II Cor. VI, 2)</strong>, diem totum tempus intelligi voluit,
quo sancti in hac vita pro aeterna salute laborant.
</p><p><em>Inter.</em> 46. Quid est [quod dicit]: <em>Omne virgultum
agri</em> <strong>(Gen. II, 5)</strong> antequam oriretur in terra?---<em>Resp.</em>
Ut celeritatem operis Dei insinuaret; id est,
antequam aliqui fructus ex terra crescendo orirentur
aut germinarent, repente omnes campi et colles herbis
erant et arboribus cooperti.
</p><p><em>Inter.</em> 47. Quid est: <em>Non enim pluerat Dominus
Deus super terram</em> (vers. 5)?---<em>Resp.</em> Ut intelligeretur
<nobr><sub></sub></nobr> quantum prima terrae germinatio a moderna distabat,
quae morulis ad pluviarum irrigationem vix tandem
et tarde perficitur: illa vero ad jubentis imperium
mox exorta apparuit.
</p><p><em>Inter.</em> 48. Quid est [iterum, quod dixit]: <em>Fons
ascendebat de terra irrigans universa super faciem
</em>[Ms., <em>universam superficiem</em>] terrae <strong>(Gen. II, 6)</strong>?---<em>Resp.</em>
Aut de solo dicit paradiso, qui uno fonte irrigari
creditur; aut, si de tota terra intelligendum est,
omnem aquarum abundantiam intelligi voluit.
</p><p><em>Inter.</em> 49. Formavit igitur (Dominus) Deus hominem
de limo terrae <strong>(Gen. II, 7)</strong>. Quid igitur? Num non
ante, die sexto, homo legitur esse creatus?---<em>Resp.</em>
Jam stricte [<em>Ms.,</em> strictim; <em>al.</em> omitt.] prius per anticipationem
<nobr><sub></sub></nobr> de hominis creatione dixit, quam modo
per recapitulationem plenius exponere aggressus est.
</p><p><em>Inter.</em> 50. Quid est, quod dixit: <em>Formavit igitur
Dominus Deus hominem de limo terrae, et inspiravit
in faciem ejus spiraculum vitae?---Resp.</em> Quia videlicet
in corporis et animae substantiam factus est, e
quibus corpus de limo (terrae) formatum est; anima
vero de nihilo Deo inspirante creata.
</p><p><em>Inter.</em> 51. Quid est, quod dixit [<em>Ms.,</em> dicitur]: <em>Et
posuit Deus hominem in paradiso voluptatis, ut operaretur
et custodiret illum</em> <strong>(Gen. II, 15)</strong>? [Nunquid homini
laborare in paradiso opus fuit]; aut a quo
custodire illum [<em>Edit.,</em> illud; <em>al.</em> custodiri ille] debuit?---<em>Resp.</em>
Non enim [homini erat] laboris afflictio
in paradiso, sed voluntatis exhilaratio; cum ea
<nobr><sub></sub></nobr> quae Deus creaverat humani operis adjutorio laetius
feraciusque [<em>Ms.,</em> veracius] provenirent. <em>Et custodiret
illum, ut custodiret eumdem paradisum sibi ipsi,
et </em>[<em>Ms.,</em> ne] si aliquid amitteret, ut inde mereretur
expelli.
</p><p><em>Inter.</em> 52. Cur dictum est: <em>Lignum scientiae boni
et mali</em> <strong>(Gen. II, 9)</strong>?---<em>Resp.</em> Non quod ipsum
lignum in sua natura rationale esset, vel scientiam
boni et mali habuisset; sed quod homo in eo experiri
et scire potuit quid esset inter obedientiae bonum
et inobedientiae malum.
</p><p><em>Inter.</em> 53. Quid significat in eo quod dixit: <em>Morte
morieris</em> (vers. 17)?---<em>Resp.</em> Duplicem hominis mortem
designat, id est, animae et corporis. Animae mors est,
dum propter peccatum quodlibet animam Deus deserit.
<nobr><sub></sub></nobr> Corporis mors est, dum propter necessitatem
quamlibet corpus deseritur ab anima. Et hanc
duplam hominis mortem Christus sua simpla [morte]
destruxit. Nam sola carne mortuus est ad tempus,
anima vero nunquam, quia nunquam peccavit.
</p><p><em>Inter.</em> 54. Unde dicitur: <em>Adduxit ea ad Adam, ut
videret quid vocaret ea</em> <strong>(Gen. II, 19)</strong>?---<em>Resp.</em> Non
circuitu locali adducens, sed occulto nutu suae potentiae
voluit ut venirent.
</p><p>{309} <em>Inter.</em> 55. Cur voluit Deus ut homo cunctis
animantibus nomina imponeret?---<em>Resp.</em> Ut homo
intelligeret seipsum, quanto melior esset cunctis animantibus
ex rationis discretione, et eo magis conditorem
suum diligeret, quo se meliorem aliis viventibus
intelligeret.
</p><p><nobr><sub></sub></nobr> <em>Inter.</em> 56. Cur dicitur: <em>Adae vero non inveniebatur
adjutor similis ejus</em> <strong>(Gen. II, 20)</strong>?---<em>Resp.</em> Quia inter
omnia animantia terrae nullum rationale inveniebatur,
nisi ille solus.
</p><p><em>Inter.</em> 57. Cur mulier de latere viri dormientis aedificata
legitur, et non de terra plasmata, sicut vir
(vers. 22)?---<em>Resp.</em> Certe mysterii causa significans,
quod Christus propter Ecclesiam in cruce dormivit,
ex cujus latere fons salutis nostrae manavit.
</p><p><em>Inter.</em> 58. Quomodo convenit Christo quod dictum
est: <em>Propter hoc relinquet homo patrem et matrem, et
adhaerebit uxori suae</em> <strong>(Gen. II, 24)</strong>?---<em>Resp.</em> Reliquit
patrem, quia non in ea forma apparuit hominibus,
qua aequalis est Patri. Reliquit matrem dum synagogam
deseruit Judaeorum, de qua secundum carnem
<nobr><sub></sub></nobr> natus est, ut adhaereret Ecclesiae, quam ex gentibus
congregavit.
</p><p><em>Inter.</em> 59. Quare non erubescebant Adam et Eva,
dum nudi erant <strong>(Gen. II, 25)</strong>?---<em>Resp.</em> Quia nullam legem
senserunt in membris suis repugnantem legi mentis
suae: nihil enim putabant velandum, quia nihil senserunt
refrenandum. Nam in poenam peccati evenit
homini, ut ipsa sua caro rebellis ei esset in motibus suis,
quia ipse rebellis erat creatori suo in actibus suis.
</p><p><em>Inter.</em> 60. Unde <em>serpens</em> callidior dicitur <em>cunctis animantibus
terrae</em> <strong>(Gen. III, 1)</strong>?---<em>Resp.</em> Non ex sua natura,
sed ex diabolici spiritus inflatione. Utebatur
enim serpente diabolus quasi organo ad perpetrandam
calliditatis suae malitiam.
</p><p><nobr><sub></sub></nobr> <em>Inter.</em> 61. Cur tentari Deus hominem permisit,
quem consentire praesciebat?---<em>Resp.</em> Quia magnae
laudi [<em>Ms.,</em> laudis] non esset, si ideo homo non peccasset,
quia malefacere non potuisset. Nam et hodie
sine intermissione [per universum] genus humanum
ex insidiis diaboli [homines] tentantur [<em>Edit.,</em> tentatur],
ut ex eo virtus tentati probetur, et palma non
consentientis gloriosior appareat.
</p><p><em>Inter.</em> 62. Si serpens sonum verborum ejus qui per
eum loquebatur intelligere potuit?---<em>Resp.</em> Non
est credibile eum intelligere potuisse quae per eum
diabolus agebat; sed sicut daemoniacus et mente captus
loquitur quae nescit, ita serpens verba edebat
quae non intelligebat.
</p><p><em>Inter.</em> 63. Cur mulier ad interrogata serpenti respondet
<nobr><sub></sub></nobr> [<em>Ms.,</em> respondit] <strong>(Gen. III, 2)</strong>?---<em>Resp.</em> Ut
praevaricatio ejus esset inexcusabilis, cum nullo
modo dicere potuit se oblitam esse mandati quod serpenti
prodidit.
</p><p><em>Inter.</em> 64. Cur homo factus est in liberum arbitrium?---<em>Resp.</em>
Quia noluit creator hominem cujuslibet
servum creare, quem ad imaginem suam fecit,
quatenus ex voluntario bono laudabilis appareret,
vel appetitu malo damnabilis.
</p><p><em>Inter.</em> 65. Quae est libertas vera?---<em>Resp.</em> Maxima
[autem] libertas est servire justitiae, et a peccato esse
liberum.
</p><p><em>Inter.</em> 66. Quomodo potuit mulier credere serpentis
sermonibus, quod divinitus a re bona fuisset
prohibita?---<em>Resp.</em> Quia forte ante inerat menti illius
<nobr><sub></sub></nobr> amor quidam propriae potestatis, et quaedam de [se]
superba praesumptio, quae per illam tentationem fuerat
vincenda et humilianda.
</p><p><em>Inter.</em> 67. Cur mulier consideravit lignum post serpentis
persuasionem <strong>(Gen. III, 6)</strong>?---<em>Resp.</em> Ut exploraret
si quid in eo mortiferum esset; dum autem
nihil in eo tale reperiret, confidentius gustavit ex eo.
</p><p><em>Inter.</em> 68. [Sed] unde vir consentit feminae?---<em>Resp.</em>
Quia forte illam eo cibo mortuam non esse
cernebat; et potuit fieri, ut putaverint alicujus significationis
causa dixisse creatorem: <em>Si manducaveritis
ex eo, morte moriemini</em> <strong>(Gen. II, 17)</strong>.
</p><p><em>Inter.</em> 69. Ad quid aperti sunt oculi eorum <strong>(Gen.
III, 7)</strong>?---<em>Resp.</em> [Quo] nisi ad invicem concupiscendum?
quod eis ad poenam mox post peccatum
<nobr><sub></sub></nobr> evenit.
</p><p>{310} <em>Inter.</em> 70. Cur ad folia ficulni [<em>Ms.,</em> ficulneae]
turbati cucurrerunt [<em>Ms.,</em> concurrerunt] <strong>(Gen.
III, 7)</strong>?---<em>Resp.</em> Quia gloriam simplicis castitatis
amiserunt, ad duplicem libidinis pruriginem confugerunt.
[Ideo Dominus Jesus dixit Nathanaeli: <em>Cum
esses sub ficu, vidi te</em> <strong>(Joan. I, 48)</strong>, id est, cum esses
sub ficu originalis peccati, per misericordiam vidi te,
et ideo descendi liberare te.]
</p><p><em>Inter.</em> 71. Quid est quod post meridiem abscondit
se Adam et uxor ejus <strong>(Gen. III, 8)</strong>?---<em>Resp.</em> Id est,
post beatam [<em>Edit.,</em> beatae] paradisiacae felicitatis
lucem in hujus saeculi caliginosam miseriam [<em>Edit.,</em>
caligine a miseria] se absconderunt.
</p><p><nobr><sub></sub></nobr> <em>Inter.</em> 72. Cur Deus quasi nesciens interrogavit,
ubi esset Adam <strong>(Gen. III, 9)</strong>?---<em>Resp.</em> Non utique
ignorando quaesivit, sed increpando admonuit ut attenderet
ubi esset, et unde cecidisset.
</p><p><em>Inter.</em> 73. Unde [se] a Domini praesentia abscondi
posse putabat?---<em>Resp.</em> Haec ei insipientia de peccati
poena accidit, ut eum hoc latere putet [<em>Ms.,</em> eum
latere velle quem], quem latere nihil potest.
</p><p><em>Inter.</em> 74. Cur Adam peccatum in mulierem detorsit
<strong>(Gen. III, 12)</strong>?---<em>Resp.</em> Ad cumulum peccati sui superbe
respondit, [et] non humiliter; quasi querimoniam
in Deum dirigeret cur ei talem dedisset sociam,
unde ei peccati occasio esset. Similiter et mulier suae
culpae causam in creatorem refert, quare [<em>Al.,</em> quia]
serpentem, per quem deciperetur [in paradiso]
<nobr><sub></sub></nobr> creaverit.
</p><p><em>Inter.</em> 75. Quare non est interrogatus serpens cur
hoc fecerit?---<em>Resp.</em> Quia forte id non sua natura
vel voluntate fecerat, sed diabolus de illo et per illum
fuerat operatus. Ideo dicitur ei: <em>Super pectus tuum
gradieris et terram comedes</em> <strong>(Gen. III, 14)</strong>, siquidem in
pectore calliditas nequitiarum ejus indicatur; qui et
terram devorat, dum luxuria et libidine peccantium
pascitur et delectatur [<em>Al.,</em> dilatatur]. Nam [et] sicut
diabolus per serpentem loquebatur, ita et in serpente
maledicitur.
</p><p><em>Inter.</em> 76. Quid est semen mulieris, vel [semen]
serpentis (vers. 7)?---<em>Resp.</em> Semen mulieris est totum
genus humanum; semen serpentis, originalis peccati
primordium: quae duo semina ex praecepto divino
<nobr><sub></sub></nobr> continuum inter se odium gerere debent, ut non faciamus
quae diabolus vult, quia ille nunquam vult
nobis profutura.
</p><p><em>Inter.</em> 77. Quid est caput serpentis et calcaneum
mulieris <strong>(Gen. III, 15)</strong>?---<em>Resp.</em> Caput serpentis est
illicitae suggestionis cogitatio, quod nos omni intentione
conterere atque allidere debemus ad petram,
qui est Christus. Calcaneum mulieris est extremum
vitae nostrae tempus, quo diabolus nos acrius impugnare
satagit, cui si viriliter resistimus, victoriam
perseverantiae cum salute nostra accipiemus.
</p><p><em>Inter.</em> 78. Quaeritur, dum dicitur: <em>Et sub viri potestate
eris</em> <strong>(Gen. III, 16; Gal. V, 6; I Joan. IV, 18)</strong>, si
ante peccatum [quoque] mulier sub potestate viri
esset?---<em>Resp.</em> Fuit utique, sed ea servitute, quae
<nobr><sub></sub></nobr> per dilectionem operatur, et foras mittit timorem;
post vero, conditionali servitutis timore, quae per
disciplinam operatur.
</p><p><em>Inter.</em> 79. Cur spinas et tribulos germinavit terra
<strong>(Gen. III, 18)</strong>?---<em>Resp.</em> Per peccatum enim hominis
terra maledicta est, ut spinas pareret et venenosas
herbas ad poenam vel [ad] exercitationem mortalium,
ut ante oculos homo semper habeat originale crimen
et vel sic admonitus [aliquando] se avertat a
peccatis.
</p><p><em>Inter.</em> 80. Cur Deus fecit homini tunicas pelliceas
(vers. 21)?---<em>Resp.</em> Ut eos mortales fuisse
insinuaret.
</p><p><em>Inter.</em> 81. Quomodo Dominus Deus dixit de homine
<nobr><sub></sub></nobr> post peccatum: <em>Ecce Adam factus est quasi unus ex
nobis</em> (vers. 22)?---<em>Resp.</em> Propter sanctam Trinitatem
plurali numero dixit <em>ex nobis;</em> sicut et in creatione
ejus: <em>Faciamus hominem ad imaginem</em> <strong>(Gen. I, 26)</strong>.
Hic utitur voce deterrentis, ad incutiendum aliis, ne
peccarent, timorem; vel sensu exprobrantis, quia non
solum non fuerat factus qualis fieri voluerit, sed nec
illud quod factus fuerat, conservaverit.
</p><p><em>Inter.</em> 82. Quid est Cherubin, vel <em>flammeum gladium
atque versatilem, ad custodiendum viam ligni vitae posuit</em>
 <strong>(Gen. III, 24)</strong>?---<em>Resp.</em> Id est, per angelicum
{311} ministerium ignea quaedam custodia: quae tamen
bene, quod versatilis dicitur, significat quandoque
illam removendam esse a paradisi januis.
</p><p><em>Inter.</em> 83. Unde noverat Cain Dominum ad munera
<nobr><sub></sub></nobr> ejus non respexisse, et ad munera Abel respexisse
<strong>(Gen. IV, 5)</strong>?---<em>Resp.</em> Igne misso de coelis, ut creditur,
hostiam Abel suscepit, ut saepissime factum offerentibus
viris sanctis legimus; Cain vero ipse sacrificium
suum consumere igne debebat.
</p><p><em>Inter.</em> 84. Quid est, [quod] Dominus dixit ad Cain:
<em>Nonne si bene egeris recipies, sin autem male, statim
in foribus peccatum tuum aderit</em> (vers. 7)?---<em>Resp.</em> Id
est, si pura mente obtuleris sacrificium, recipies,
respiciente Deo ad te et ad sacrificium tuum; sin
autem male egeris, intrantem te vel exeuntem semper
peccatum tuum comitabitur, et desinet Dominus
custodire introitum tuum et exitum tuum.
</p><p><em>Inter.</em> 85. Quomodo intelligendum [sit] <em>sub te erit
appetitus tuus </em>[Ms., ejus], <em>et tu dominaberis illius</em>
<nobr><sub></sub></nobr> (vers. 7)?---<em>Resp.</em> Tu quia liberis es arbitrii, non habet
peccatum super te dominium, sed tu super illud;
et in tua potestate est sive compescere, sive concupiscere
illud.
</p><p><em>Inter.</em> 86. Quare Dominus interrogavit Cain: <em>Ubi
est Abel frater tuus</em> (vers. 9)?---<em>Resp.</em> Non tanquam
ignarus, sed tanquam judex reum, quem puniat. Cui
Cain ad cumulum peccati sui fallaciter ac superbe
respondit.
</p><p><em>Inter.</em> 87. Quomodo vox sanguinis Abel clamat ad
Dominum (vers. 10)?---<em>Resp.</em> [Id est] homicidii illius
reatus in conspectu [justi] judicis apparebat.
</p><p><em>Inter.</em> 88. Unde Cain maledicitur in peccato suo,
[in peccato vero Adae terra maledicitur] [<em>Edit.,</em> cum
prius terra in opere Adae sit maledicta]?---<em>Resp.</em>
<nobr><sub></sub></nobr> Quia Cain sciebat damnationem praevaricationis primae,
et non timuit originali peccato fratricidii [<em>Edit.,</em>
homicidii fratris] superaddere scelus; ideo majore
maledictione dignus habebatur.
</p><p><em>Inter.</em> 89. Quod est signum Cain, quod posuit [ei]
Deus, ut non occideretur (vers. 15)?---<em>Resp.</em> Ipsum
videlicet signum, quod tremens et gemens, vagus et
profugus semper viveret; nec audere eum uspiam orbis
terrarum sedes habere quietas. Et forte [idcirco]
civitatem condidit, in qua salvari posset (vers. 17).
</p><p><em>Inter.</em> 90. Cur ipse se morte damnavit dicendo:
<em>Omnis qui inveniet me, occidet me</em> (vers. 14)?---<em>Resp.</em>
Desperando dixit, vel ut compendio mortis cruciatus
evaderet praesentes.
</p><p><nobr><sub></sub></nobr> <em>Inter.</em> 91. Quomodo septuplum punietur, qui occiderit
Cain (vers. 24)?---<em>Resp.</em> Solet [enim] septenarius
numerus in Scripturis sanctis saepissime pro
plenitudine cujuslibet rei poni: quasi dixisset gravissima
ultione puniendum esse, qui [nec] tantae
damnationis acerbitate admonitus a sanguine effundendo
[voluit (<em>Edit.,</em> nollet)] manus cohibere.
</p><p><em>Inter.</em> 92. Quid est, quod legitur Lamech dixisse,
cum occideret Cain: <em>Septuplum de Cain vindicetur, de
Lamech autem septuagies septies</em> (vers. 24)?---<em>Resp.</em>
Quia homicidii peccatum [<em>Ms.,</em> reatum] septima generatione
diluvio vindicatum esse legitur; adulterii
vero scelus, quod primus omnium Lamech in duabus
commisit uxoribus, non nisi sanguine Christi expiandum
esse, qui septuagesima et septima generatione
<nobr><sub></sub></nobr> venit in mundum.
</p><p><em>Inter.</em> 93. Unde evenit diabolo prima [<em>Ms.,</em> primo]
mala voluntas?---<em>Resp.</em> Cum [vero] causa miseriae
malorum angelorum quaeritur, ea merito occurrit,
quia noluerunt ad illum custodire fortitudinem suam,
qui est summum bonum, sed aversi sunt ab illo et
ad seipsos conversi sunt [et] sua propria delectati
potestate. Et iste primus defectus est et prima inopia
rationalis creaturae. Et hoc vitium quid aliud,
nisi superbia, nuncupatur?
</p><p><em>Inter.</em> 94. Quid est malum?---<em>Resp.</em> Malum [vero]
nihil est per se, nisi privatio boni: sicut tenebrae
nihil sunt, nisi absentia lucis.
</p><p><em>Inter.</em> 95. Cur per tres filios Noe secunda origo
saeculi surrexit <strong>(Gen. VI)</strong>?---<em>Resp.</em> Ut tres partes
<nobr><sub></sub></nobr> mundi a trium generatione implerentur. Porro Sem
in filiis suis Asiam, [et] Cham Libyam, [et] Japhet
Europam possidebat.
</p><p><em>Inter.</em> 96. De quibus dixit: <em>Cum coepissent homines
multiplicari super terram et filias procreassent.</em> [Et
iterum] <em>videntes Filii Dei filias hominum quod {312}</em>
<em>essent pulchrae</em> <strong>(Gen. VI, 1, 2)</strong>?---<em>Resp.</em> Filias hominum,
progeniem Cham; et filios Dei sobolem Seth
[<em>Ms.,</em> Sem] appellare Scriptura voluit. Hi avita benedictione
religiosi; illae paterna maledictione impudicae
[<em>Ms.,</em> illi . . . impudici]: sed postquam filii Seth
[<em>Ms.,</em> Sem] concupiscentia victi ex filiabus Cham
connubia junxerunt, ex tali conjunctione homines immenso
corpore, viribus superbi, moribus [inconditi],
quos Scriptura gigantes nominat, procreati sunt.
</p><p><nobr><sub></sub></nobr> <em>Inter.</em> 97. Quid est, quod dixit: <em>Non permanebit
spiritus meus in homine in aeternum, quia caro est</em>
 <strong>(Gen. VI, 3)</strong>?---<em>Resp.</em> Spiritus [enim] hoc loco iram
significat, et caro fragilitatem humanae naturae;
quasi dixisset: [quia] fragilis est in hominibus conditio,
non ad aeternos [eos] servabo cruciatus, sed
hinc [<em>Ms.,</em> hic] restituam quod merentur.
</p><p><em>Inter.</em> 98. Quid significat praefinitus ille numerus:
<em>Eruntque dies illius centum viginti anni </em>[Ms., annorum]?---<em>Resp.</em>
Datus est ille numerus ad agendam
poenitentiam humano generi; sed contemptores praevenit
vindicta: nam post centum annos venit diluvium.
</p><p><em>Inter.</em> 99. Quid est, quod Deus dicit: <em>Poenitet me
fecisse hominem.</em> Et iterum: <em>Tactus dolore cordis </em>[sui]
<nobr><sub></sub></nobr> intrinsecus (vers. 6). Nunquid in Deum poenitentia
aut dolor cordis cadere potest?---<em>Resp.</em> Non Deum
de facto suo poenitet, nec [<em>Ms.,</em> aut] dolet Deus sicut
homo, cui est de omnibus rebus tam fixa sententia,
quam certa praescientia: sed utitur Scriptura sancta
usitatis nobis verbis intelligibilibus, ut coaptet se
nostrae parvitati, quatenus ex cognitis incognita cognoscamus.
</p><p><em>Inter.</em> 100. Noe vir justus et perfectus erat (vers. 9).
Si nullus sine peccato, quomodo aliquis perfectus
esse potest?---<em>Resp.</em> Perfecti hic [<em>Edit.,</em> hinc] [aliqui]
dicuntur, non sicut perficiendi sunt sancti in
illa immortalitate, qua aequabuntur angelis Dei; sed
sicut esse possunt in hac peregrinatione perfecti.
</p><p><em>Inter.</em> 101. Quid est, quod dixit Deus ad Noe:
<nobr><sub></sub></nobr> <em>Finis universae carnis venit</em> (vers. 13)?---<em>Resp.</em> [Universae
carnis] significat omnium mortalium [<em>Edit.,</em>
omnes mortales], praeter illos qui in arca salvandi
erant. Illi igitur quasi seminarium secundae originis
servati sunt.
</p><p><em>Inter.</em> 102. Disperdam eos cum terra. Quomodo
cum terra, dum terra postea remansit?---<em>Resp.</em>
Tradunt [enim] doctores terrae vigorem et fecunditatem
longe inferiorem esse post diluvium quam
ante; et idcirco hominibus carnem [<em>Ms.,</em> carnes]
edere licentiam esse datam; et ante [etiam] diluvium
fructibus terrae solummodo victitasse homines.
</p><p><em>Inter.</em> 103. Quae sunt ligna levigata, de quibus
arca praecipitur fieri (vers. 14)?---<em>Resp.</em> Fortia et
<nobr><sub></sub></nobr> insolubilia, de quibus alia translatio dicit, quadrata,
ut arca nec ventorum vi, nec aquarum inundatione
solveretur.
</p><p><em>Inter.</em> 104. Et bitumine linies. Quae est natura bituminis?---<em>Resp.</em>
Bitumen est ferventissimum et
violentissimum gluten, cujus est haec virtus, ut ligna,
[quae cum bitumine] oblinita [fuerint], nec vermibus
exedi, nec solis ardore, nec flatibus ventorum, nec
aquarum possint inundatione dissolvi.
</p><p><em>Inter.</em> 105. Qualem ergo arcae speciem vel formam
debemus intelligere (vers. 15)?---<em>Resp.</em> Ut videtur
habuit quatuor angulos ex imo assurgentes, et iisdem
paulatim usque ad summum in angustum attractis
in spatium unius cubiti fuit collecta [<em>Ms.,</em> ut videtur
quatuor angulis eam ex imo adsurgentem . . . fuisse
collectam]. Sic [enim] refertur quod in fundamentis
<nobr><sub></sub></nobr> trecenti cubiti in longitudine et in latitudine quinquaginta
sint; et in altitudine triginta, sed collecta
in cacumen angustum, ita ut cubitus sit longitudinis
et latitudinis. Et vere nulla potuit tam conveniens et
congrua arcae species dari, quam ut summo velut
[e] tecto quodam angusto culmen [<em>Ms.,</em> culmine] diffunderet
imbrium ruinas, et ima in aquis quadrata
stabilitate consistens nec impulsu ventorum, nec
impetu fluctuum, nec inquietudine animalium, quae
intrinsecus erant, aut inclinari posset, aut mergi.
</p><p><em>Inter.</em> 106. Quomodo eam bicameratam et tricameratam
intelligere debemus (vers. 16)?---<em>Resp.</em> Bicameratam
in inferioribus, tricameratam vero in superioribus,
ita ut quinque habitationum distinctiones
<nobr><sub></sub></nobr> in ea esse advertamus; inferiora {313} ejus loca
stercoribus et spurcitiis esse deputata, ne animalia
et praecipue homines fimi fetore vexarentur. Huic
autem superior et contigua camera conservandis
pabulis animalium deputaretur. In hos ergo usus inferiores
partes, quae bicameratae dicuntur, tradunt
fuisse distinctas: superiores vero partes, quae tricameratae
dicuntur, ad habitaculum primo bestiis vel
animalibus immitioribus, vel serpentibus deputatas
[esse]. Ab his vero congrua in superioribus loca
mitioribus animantibus, stabulaque fuisse: supra
omnia vero in excelso hominibus sedem locatam;
ut pote sicut honore et sapientia antecedit, ita et
loco cuncta praecelleret animalia. Et sic quinque
mansiones in ea esse intelliguntur; prima, stercorina;
<nobr><sub></sub></nobr> secunda, apothecaria; tertia, feris animantibus;
quarta, mansuetis; quinta, hominibus.
</p><p><em>Inter.</em> 107. Quomodo de ostio quod in latere arcae
aedificabatur, intelligendum est?---<em>Resp.</em> Tradunt
[autem etiam] ostium, quod ex latere factum est,
eo loci fuisse, ut inferiora, quae dixit bicamerata infra
se haberet; et quae dixit tricamerata, superiora a
loco ostii appellata sunt. Et inde ingressa animalia
universa, per sua quaeque loca, secundum quae supra
diximus, congrua discretione distincta [<em>Ms.,</em> disrepta]
sunt.
</p><p><em>Inter.</em> 108. Quid habet mysterii mensura arcae?---<em>Resp.</em>
Habet [enim] mysterium perfectum corporis
Christi. Sexies enim trecenti habent intra se quinquaginta,
et decies triginta. Sic enim humanum corpus,
<nobr><sub></sub></nobr> si jacentem metiaris hominem, sexies habet
longitudo latitudinem, et decies altitudinem. Nam
longitudo jacentis hominis a vertice usque ad vestigia
metienda est, et a latere usque in latus, et altitudo
a dorso in ventrem. Quae figura apte Christo
convenire noscitur, propter longanimitatem omnia
sufferentis fidei et amplitudinem charitatis, et sublimitatem
spei aeternae.
</p><p><em>Inter.</em> 109. Ad quid fenestra in summitate arcae
jubetur fieri?---<em>Resp.</em> Ut haberet unde emittere potuisset
[<em>Al.,</em> emitti possent] aves ad explorandam
terrae siccitatem.
</p><p><em>Inter.</em> 110. Quid sibi vult: <em>Duo et duo, septena et
septena</em> <strong>(Gen. VII, 2)</strong>. An quatuor ex immundis et
quatuordecim ex mundis animalibus intelligere debemus
<nobr><sub></sub></nobr> introducenda esse?---<em>Resp.</em> Non duo et duo
propter quatuor, sed propter masculum et feminam.
Nam de immundis tantummodo duo, et de mundis
solummodo septem.
</p><p><em>Inter.</em> 111. Cur immunda pari numero posuit,
munda vero impari?---<em>Resp.</em> Ut haberet Noe unde
hostias Deo immolaret ex mundis.
</p><p><em>Inter.</em> 112. Unde pulchriora [<em>Ms.</em> pluriora] fuerunt
munda, quam immunda?---<em>Resp.</em> Propter futurum
humano generi usum, quia ex mundis debebatur hominibus,
ut pulchriora [<em>Ms.,</em> plura] essent quae prodessent
quam quae nocerent.
</p><p><em>Inter.</em> 113. Quaeri [enim] solet, utrum in tanta capacitate
arca describitur [esse], ut animalia tanta et
<nobr><sub></sub></nobr> tot, cum mansiunculis convenientibus sibi et escis
eorum, ferre potuerit?---<em>Resp.</em> Hanc quaestionem
Origenes solvit cubito geometrico, asserens cubitum
geometricum tantum valere, quantum nostri cubiti
sex valent.
</p><p><em>Inter.</em> 114. Quid est quod dictum est ingressa esse
omnia animalia [ad Noe] in arcam (vers. 9)?---<em>Resp.</em>
Non Noe colligente, sed Deo jubente. Sicut dictum
est in prima creatione: <em>Adduxit ea ad Adam, ut videret
quid vocaret ea</em> <strong>(Gen. II, 19)</strong>. Sic divino nutu
coacta animalia, sponte praefinito numero veniebant
ad arcam.
</p><p><em>Inter.</em> 115. Quid de piscibus vel alitibus [<em>Ms.,</em> volatilia],
quae in aquis vel super aquas vivere possunt,
intelligi debet; si in arca essent, an non; vel de
<nobr><sub></sub></nobr> sectibilibus minutissimis, quales [sunt] sciniphes et
muscae et caetera talia?---<em>Resp.</em> Hanc [vero] quaestionem
sanctus Augustinus, libro XV <strong>(Cap. 27, num.
4)</strong> De Civitate Dei, ita solvit: «Quaeri solet de minutissimis
bestiolis, non solum quales sunt mures et
stelliones, verum etiam quales locustae, scarabaei,
muscae denique et pulices, utrum non ampliori numero
in arca illa fuerint, quam qui est definitus cum
hoc imperaret Deus. Prius admonendi sunt quos haec
movent, sic accipiendum quod dictum est: <em>Quae
reptant </em>[Ms., repunt] <em>super terram</em> <strong>(Gen. VI, 20)</strong>; ut
necesse non fuerit conservari in arca, quae possunt
in aquis vivere, non {314} solum mersa, sicut pisces,
verum etiam supernatantia sicut multae alites. Deinde
cum dicitur, <em>Masculus et femina </em>[erunt], profecto intelligitur
<nobr><sub></sub></nobr> ad reparandum [sexum]. Quis non videat
quantum [ad genus (<em>Edit.,</em> quantum genus dici per
hoc potest. Nec) dicitur pertinere (<em>Apud S.</em> Aug.
l. cit.: ad reparandum genus dici, ac per hoc); ac
per hoc nec] illa necesse fuerat ibi esse, quae possunt
sine concubitu de quibusque rebus vel rerum
corruptionibus nasci; vel si fuerunt sicut in domibus
consueverunt esse, sine ullo numero definito esse
potuisse. Aut si mysterium sacratissimum quod agebatur,
et tantae rei figura etiam veritate facti aliter
non posset impleri, nisi ut omnia ibi certo illo numero
essent, quae vivere in aquis, illius natura prohibente,
non possent, non fuit ista cura illius hominis
vel illorum hominum, sed divina. Non enim ea
<nobr><sub></sub></nobr> Noe capiens intromittebat, sed venientia et intrantia
permittebat. Ad hoc enim valet quod dictum est, <em>intrabunt
ad te, scilicet non in hominis actu, sed Dei
</em>[<em>Ms.,</em> divino] nutu.»
</p><p><em>Inter.</em> 116. Quomodo [enim] posteaquam clausum
est ostium et nullus hominum extra arcam fuit, includi
et bituminari extrinsecus ostium potuit?---<em>Resp.</em>
Hoc sine dubio divini [<em>Ms.,</em> divinae virtutis
opus] operis fuit, ne ingrederentur aquae per aditum,
quod [<em>Forte, quem</em>] humana non munierat manus.
</p><p><em>Inter.</em> 117. Quomodo Leones in arca vel aquilae,
qui consuerunt carnibus vivere, pasci potuerunt?---<em>Resp.</em>
Forte et alia animalia [praeter numerum definitum]
propter aliorum escam, in arcam fuerunt
missa; vel aliqua cibaria praeter carnes a viro sapiente
<nobr><sub></sub></nobr> vel Deo demonstrata [<em>Ms.,</em> demonstrante]
quae talium quoque animantium escis convenirent;
quod magis credibile est.
</p><p><em>Inter.</em> 118. De quibus animantibus dictum est: <em>In
quibus erat spiritus vitae</em> (vers. 15)?---<em>Resp.</em> Non
solum de hominibus, sed etiam de caeteris omnibus,
quae vitali aura vescuntur.
</p><p><em>Inter.</em> 119. Si [enim] aqua [Olympum] transcendit
quindecim cubitis, cujus altitudo hunc aerem turbulentum,
ut fertur, transcendit, ubi dicitur nec nubes
videri, nec ventos sentiri?---<em>Resp.</em> Si [enim] terra
spatium illius tranquilli aetheris invadere potuit, cur
non et aqua crescendo? Sunt tamen quidam qui putant
nec terrae inaequalitatem talem [esse], nec montium
altitudinem tantam ante diluvium fuisse sicut
<nobr><sub></sub></nobr> nunc est.
</p><p><em>Inter.</em> 120. Quid de pace et concordia, et unde se
invicem non debellarent diversi generis animantia,
sentiendum est?---<em>Resp.</em> Sicut [enim] Dei nutu adducebantur
in arcam, ita et Dei nutu conservabantur
in arca. Sive enim mansiunculis secundum genera
sua dividerentur, sive junctim manerent, Dei [tamen]
potentia gubernabantur.
</p><p><em>Inter.</em> 121. Quid de potu animalium sentiendum
est, de quo nihil dicit Scriptura?---<em>Resp.</em> Sunt [quidam]
qui putant unius diei escam in arca vel potum
in multos profuisse dies animantibus, vel forsitan
in totum annum. Sed dimittamus incertas conjecturas
et concedamus divinae potentiae facere de creaturis
suis quod voluit.
</p><p><nobr><sub></sub></nobr> <em>Inter.</em> 122. Quaeritur ubi corvus requieverit, si
columba non invenit ubi requiesceret?---<em>Resp.</em> Potuit
corvus cadaveri cujuslibet animantis insidere,
quod columba naturaliter refugit.
</p><p><em>Inter.</em> 123. Quare magis terrena animalia perierunt
cum homine quam aquatilia?---<em>Resp.</em> Propter maledictionem
terrae, de qua vescebantur animalia terrae.
</p><p><em>Inter.</em> 124. Quid de animalibus sentiri debet quorum
natura nec semper in aridis, nec semper in humidis
vivere potest, sicut sunt lutri [et] vituli marini,
et multa avium genera, quae in aquis victum requirunt,
sed in aridis dormiunt [nutriunt] et requiescunt?---<em>Resp.</em>
Potuit [enim] virtus divina utramvis
eorum naturam, donec diluvium transiret, temperare,
ut aut in humido tantum, aut in arido tantum
<nobr><sub></sub></nobr> vivere possent: nisi forte extra arcam in aliqua ejus
parte loca illis praeparata essent, unde et in aquis
vivere et in aridis requiescere potuissent.
</p><p>{315} <em>Inter.</em> 125. De quo spiritu dixit: <em>Adduxit
Deus Spiritum et imminutae sunt aquae</em> <strong>(Gen. VIII, 1)</strong>?---<em>Resp.</em>
Bene [enim] de illo spiritu intelligi potest,
de quo dictum est: <em>Spiritus Domini </em>[Ms., Dei] <em>ferebatur
super aquas</em> <strong>(Gen. I, 2)</strong>. Tunc enim ferebatur,
ut congregatis aquis in suum locum terra appareret:
nunc autem adductus dicitur, ut ablatis e medio
aquis diluvii faciem terrae revelaret. Potest et spiritus
nomine ventus intelligi juxta illud Psalmistae:
[<em>Et</em>] stetit spiritus procellae <strong>(Psal. CVI, 25)</strong>, cujus
crebris flatibus aqua cogeretur recedere.
</p><p><nobr><sub></sub></nobr> <em>Inter.</em> 126. Quo [enim] reversae sunt aquae, dum
dicitur: <em>Reversae sunt aquae de terra, euntes et recedentes
</em>[Ms., redeuntes] <strong>(Gen. VIII, 3)</strong>?---<em>Resp.</em> Videtur
juxta litteram quod omnes fluviorum ac rivorum
decursus per occultas terrae venas ad matricem
abyssum redeant, juxta illud Salomonis: <em>Ad locum
unde exeunt flumina revertuntur, ut iterum fluant</em>
 <strong>(Eccle. I, 7)</strong>.
</p><p><em>Inter.</em> 127. Cur quadragenario numero pluvia mundabat,
et iterum post quadraginta dies dicitur Noe
fenestram [arcae] aperuisse (vers. 6)?---<em>Resp.</em> Quadragenarius
[vero] numerus tribulationem poenitentiae
ostendit. Quod vero post quadraginta dies fenestram
[arcae] aperuit Noe, significat jejunio coelum
reserari. Ideo Moyses et Elias, [etiam] et ipse Salvator
<nobr><sub></sub></nobr> quadragenario numero jejunia consecrarunt,
tanquam tribus temporibus necessaria, ante legem,
sub lege, sub gratia.
</p><p><em>Inter 128.</em> Quare columba ramum olivae reportat
(vers. 11)?---<em>Resp.</em> Columba Spiritus sancti, expulso
alite teterrimo, ad Noe post diluvium, quasi ad
Christum post baptismum devolat, et ramos [<em>Ms.,</em>
ramo, <em>omitt.</em> portans] refectionis ac luminis portans,
pacem orbi annuntiat.
</p><p><em>Inter.</em> 129. Si Deus omnia fecerat bona, et etiam
valde bona <strong>(Gen. I)</strong>, quid est quod munda et immunda
nominavit animalia: nunquid immundum bonum esse
potest?---<em>Resp.</em> Etiam quod immundum dicitur,
in sua natura bonum est: ad comparationem vero
alterius naturae melioris quasi immundum putatur.
</p><p><nobr><sub></sub></nobr> <em>Inter.</em> 130. Cur bos melior est leone?---<em>Resp.</em>
Quia ejus natura melius convenit hominis necessitati
subvenire, propter quem creata sunt omnia animalia.
</p><p><em>Inter.</em> 131. Cur [enim] homo in terrorem caeteris
animantibus positus est <strong>(Gen. IX, 2)</strong>?---<em>Resp.</em> In
solatium transactae vindictae, et ne pauci homines a
pluribus opprimerentur bestiis; et ut scirent se irrationabilibus
dominari debere, non rationabilibus.
Unde et primi patres nostri pastores pecorum, non
reges hominum fuisse leguntur.
</p><p><em>Inter.</em> 132. Cur esus carnium post diluvium homini
conceditur et non ante (vers. 3)?---<em>Resp.</em> Propter
infecunditatem terrae, ut aestimatur, et hominis
fragilitatem.
</p><p><nobr><sub></sub></nobr> <em>Inter.</em> 133. Cur arcus in signum securitatis datur
(vers. 13)?---<em>Resp.</em> Quia praescivit creator formidabiles
[hominum animos] ne iterum diluvio delerentur,
dum saepius inundationes pluviarum cernerent.
</p><p><em>Inter.</em> 134. Cur idem signum securitatis in coelo
positum est?---<em>Resp.</em> Ut ab omnibus inspici potuisset;
et ut pro quacunque tribulatione oculos cordis
ad eum attollamus qui habitat in coelis.
</p><p><em>Inter.</em> 135. Cur signum illud diversi coloris datur
hominibus?---<em>Resp.</em> Propter securitatem et timorem:
unde et in arcu idem color aquae et ignis [simul]
ostenditur, quia ex parte est caeruleus et ex parte
rubicundus. Ergo utriusque judicii testis est unius
<nobr><sub></sub></nobr> videlicet facti, et alterius faciendi, id est, quia mundus
judicii igne cremabitur [nam] aqua diluvii non
delebitur.
</p><p><em>Inter.</em> 136. An pluviae ante diluvium essent?---<em>Resp.</em>
Videtur non esse, quia arcus non erat nisi ex
radiis solis et humida nube. Potest autem fieri, ut
ex roris et fontium [sicut in Aegypto] irrigatione
terra fecundaretur.
</p><p>{316} <em>Inter.</em> 137. Post diluvium quare vir justus Noe
inebriatus esse legitur [<em>Ms.,</em> Ante diluvium quare
Noe vir justus incoriatus esse non legitur.] <strong>(Gen.
IX, 21)</strong>?---<em>Resp.</em> Forte, ut beatus Hieronymus dicit,
vino inebriari posse nesciebat. Nec enim ante diluvium
legitur, vino homines usos. Ideo de Noe specialiter
dicitur: <em>Plantavit </em>[autem] Noe vineam.
</p><p><nobr><sub></sub></nobr> <em>Inter.</em> 138. Cur nudatio femorum post ebrietatem
secuta est?---<em>Resp.</em> Quia saepius satietatem libido
subsequitur.
</p><p><em>Inter.</em> 139. Cur Cham in posteris maledicebatur
(vers. 25)?---<em>Resp.</em> Quia peccantibus et non poenitentibus
futura imminet poena. Saepe quidem reproborum
nequitiae hic [quidem] inultae proficiunt, sed
in posterum feriuntur. Prophetatum quippe [<em>Ms.,</em>
quoque] est, quod terram Chanaan, ejectis [inde] et
debellatis Chananaeis accepturi forent filii Israel, qui
venirent de semine Sem <strong>(Gen. V)</strong>.
</p><p><em>Inter.</em> 140. Quem hominem vult fratrem intelligi,
dum dicitur: <em>Sanguinem hominis requiram de manu
fratris sui</em> <strong>(Gen. VI)</strong>?---<em>Resp.</em> Omnem hominem voluit
[<em>Ms.,</em> vult] fratrem intelligi, secundum cognationem
<nobr><sub></sub></nobr> ex uno ductam.
</p><p><em>Inter.</em> 141. Quomodo divisus est orbis a filiis et
nepotibus Noe?---<em>Resp.</em> Sem, ut aestimatur, Asiam,
Cham Africam, [et] Japhet Europam sortitus est.
</p><p><em>Inter.</em> 142. Quot gentes singuli eorum procrearunt?---<em>Resp.</em>
De Japhet nati sunt filii quindecim, de
Cham triginta [<em>Ms, XXXVI</em>], de Sem viginti septem:
simul septuaginta duo, de quibus ortae sunt gentes
septuaginta duae, inter quas misit Dominus discipulos
septuaginta duos.
</p><p><em>Inter.</em> 143. Cur dictum est: <em>Dilatet Deus Japhet,
et habitet in tabernaculis Sem</em> <strong>(Gen. IX, 27)</strong>?---<em>Resp.</em>
De Sem Hebraei, de Japhet populus gentium nascitur.
Quia igitur lata est multitudo credentium, a latitudine
<nobr><sub></sub></nobr> [<em>Edit.,</em> altitudine], quae Japhet dicitur, latitudo
nomen accepit. Quod additur, <em>Habitet in tabernaculis
Sem, de nobis prophetatur, qui in eruditione
scientiae Scripturarum, ejecto Israele, versamur.</em>
</p><p><em>Inter.</em> 144. Quid est quod dicitur in Genesi: <em>De
terra illa exivit </em>[Ms., egressus est] <em>Assur, et aedificavit
Niniven et Robooth civitatem </em>[Vulgata: <em>et plateas
civitatis</em>] <strong>(Gen. X, 11)</strong>?---<em>Resp.</em> Non duas significat
civitates. <em>Robooth</em> namque <em>platea dicitur.</em> Est autem
sensus: hic aedificavit Niniven et plateas civitatis.
</p><p><em>Inter.</em> 145. Quomodo <em>Nemroth gigas venator robustus
contra Dominum dicitur</em> <strong>(Gen. X, 8, 9)</strong>?---<em>Resp.</em>
Id est, hominum terrenorum suppressor et
exstinctor. Erigebat ergo cum suis populis turrem
contra Dominum, in qua est impia significata superbia.
<nobr><sub></sub></nobr> [Quoniam dominatio imperantis in lingua est,
ibi est dominata superbia] ut non intelligeretur jubens
homini, qui noluit intelligere ut obediret Deo
jubenti. Sic illa conjuratio dissoluta est, cum quisque
ab eo quem non intelligebat, abscederet; nec
se, nisi ei cum quo loqui poterat, aggregaret. Itaque
per linguas divisae sunt gentes dispersaeque per
terras.
</p><p><em>Inter.</em> 146. Cui dicit [<em>Ms.,</em> dixit] Deus: <em>Descendamus
et confundamus linguas eorum</em> <strong>(Gen. XI, 7)</strong>?---<em>Resp.</em>
Descendere Dei est humanos actus inspicere,
vel eorum sensibus propinquare. Quod vero
plurali numero dixit: <em>descendamus, et iterum </em>[singulari]
<em>Confudit Deus labium universae terrae, distinctione
personarum sanctam Trinitatem,</em> et operationis
<nobr><sub></sub></nobr> unitatem in majestate divina voluit ostendere.
Sicut in exordio humanae creationis dictum est: <em>Faciamus
hominem ad imaginem et similitudinem nostram.</em>
Et iterum: <em>Fecit Deus hominem ad similitudinem
suam</em> <strong>(Gen. I, 26, 27)</strong>. Ut Trinitas in personis,
et unitas in potentia esse credatur.
</p><p><em>Inter.</em> 147. An credibile est tantae stultitiae fuisse
homines, ut in coelum altitudinem aedificii cujuslibet
erigere se posse putarent <strong>(Gen. XI, 4)</strong>?---<em>Resp.</em>
Solet [enim] superbiam stultitia sequi et humilitatem
sapientia. Ideo turris hic superbiae loco posita est.
Fecit ergo superbia diversitates linguarum [humilitas
Christi congregavit diversitates linguarum] et
quos turris dissociaverat, Ecclesia collegit.
</p><p><em>Inter.</em> 148. Quis primo omnium hominibus dominari
<nobr><sub></sub></nobr> et regnum dilatare studuit?---<em>Resp.</em> Nemroth
gigas, ut in sacra legitur historia, qui exstruendae
turris et condendae Babyloniae auctor exstiterat.
</p><p>{317} <em>Inter.</em> 149. An unum opus est turris et civitas
[<em>Ms.,</em> civitatis], vel duo?---<em>Resp.</em> [Veluti] aestimatur a
pluribus [arcem (<em>Ita restituitur lectio ex mss.</em>) esse civitatis
Babyloniae turrem illam]. Et ideo civitas illa
Babylon dicitur, id est, confusio, quia confusum est
[ibi] labium universae terrae, et in linguas varias loquela
hominum divisa. Hujus [enim] civitatis, id
est, Babylonis admirabilem constructionem gentium
commendat historia; cujus nimia disponebatur altitudo,
sive unius turris [ejus] quam praecipuam moliebantur
inter alias erigere in coelum, sive omnium
turrium, quae per numerum singularem ita significatae
<nobr><sub></sub></nobr> sunt, ut dicitur miles, et intelliguntur millia militum
[<em>Querc.,</em> cum multos milites intelligimus].
</p><p><em>Inter.</em> 150. In qua familia illa permansit lingua, quae
primitus Adam [<em>Edit.,</em> a Deo] data fuerat?---<em>Resp.</em>
Ut putatur in familia Heber, ex quo Hebraei dicti
sunt in ea parte hominum, quae Dei portio permansit,
in qua et nasciturus erat Christus. Oportuit enim ut
in ea lingua salus mundo primo praedicaretur, per
quam primum mors intraverat in mundum. Ostendit
quoque titulus in cruce Salvatoris scriptus, hanc esse
omnium linguarum primam.
</p><p><em>Inter.</em> 151. Si Deus requievit ab omnibus operibus
suis in die septimo, unde subito tanta apparuit diversitas
linguarum?---<em>Resp.</em> Non in hac divisione linguarum
novum quid condere Creatorem aestimatur, sed dicendi
<nobr><sub></sub></nobr> modos et formas in diversis loquelarum [<em>Ms.,</em>
linguarum] generibus divisit. Unde easdem syllabas
et ejusdem potestatis litteras, [licet] aliter conjunctas,
in diversis gentium linguis inveniemus; saepe etiam
[et] eadem nomina vel verba aliud quid significantia
in alia lingua, atque aliud in alia. Ubi dicimus in
Psalmo: <em>In virga ferrea</em> <strong>(Psal. II, 9)</strong>, in Graeco habetur,
<b>ἐν ῥάβδῳ σιδηρᾷ</b>. Igitur in Latino <em>sidera</em> non <em>ferrea
significat sicut in Graeco, sed astra.</em>
</p><p><em>Inter.</em> 152. Quid est quod legitur de Aran fratre
Abraham: <em>Mortuus est Aran ante Thare patrem suum
in Ur Chaldaeorum</em> <strong>(Gen. XI, 28)</strong>?---<em>Resp.</em> Ur [vero]
ignis dicitur, et Chaldaei ignem colunt pro Deo;
Thare vero, ut Hebraei tradunt, cum filiis suis in
ignem missus est a Chaldaeis, quia ignem adorare
<nobr><sub></sub></nobr> nolebat, in quo igne Aran consumptus est. Et hoc
est quod nunc dicitur: <em>Mortuus est ante conspectum
Thare patris sui, sicut Hieronymus in Libro Hebraicarum
Quaestionum refert</em> <strong>(Patr. tom. XXIII, col. 957)</strong>,
ita dicens: «Vera est [igitur] Hebraeorum illa traditio,
quod egressus est Thare cum filiis suis de igne
Chaldaeorum, et quod Abraham Babylonio vallatus
incendio, quia illud adorare nolebat, Dei sit auxilio
liberatus. Et ex illo te