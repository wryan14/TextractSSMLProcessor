um habere
amicum.
</p><p>
</p><h4>CAPUT VI.</h4>
<p>VERS. 1.---<em>Quo abiit dilectus tuus, o pulcherrima
mulierum! Pro decore enim carminis </em>[<em>Cod.</em> Vat., carnis]
<nobr><sub></sub></nobr> variantur personae loquentium; sed tamen Christi
Ecclesiam, quae sponsae vocabulo exprimitur, designant.
<em>Pulcherrima mulierum.</em> Pulchrae sunt singulae
sanctorum Ecclesiae, sed pulcherrima universitas
totius sanctae Ecclesiae per totum orbem. <em>Quo declinavit
dilectus tuus, et quaeremus eum.</em> Qui aliquando
in terra corporali specie versatus est, dic quo declinarit
ille, ut illum sequamur [<em>Al.,</em> quaeramus] tecum.
</p><p>VERS. 2.---<em>Dilectus meus descendit in hortum suum
ad areolam aromatis.</em> Quasi dixisset, illuc ascendit,
unde descendit. In hortum, id est in Ecclesiam suam,
ut eam fonte gratiae suae, quasi areolam aromatum
irrigaret, ut virtutum floribus germinaret. <em>Ut pascatur
in hortis, et lilia colligat.</em> Pascitur in hortis, dum
piis sanctorum laboribus delectatur; et lilium colligit,
<nobr><sub></sub></nobr> dum ad perfectum [<em>Cod.</em> Vat., perfectorum] meritorum
candorem pervenientes ad coelestia regna
perducit.
</p><p>VERS. 3.---<em>Ego dilecto meo, et dilectus meus mihi,
qui pascitur inter lilia.</em> Ego dilecto meo locum habitationis
praeparo in me; et ipse mihi apud se, qui
semper inter sancta desideria mentium castarum pascitur.
Hactenus sanctae Ecclesiae vox est, laudantis
ac quaerentis sponsum; nunc quid quaesitus respondeat,
subinfertur.
</p><p>VERS. 4.---<em>Pulchra es, </em>[amica] mea, suavis et decora
sicut Jerusalem. Sancta Ecclesia suavis et decora
ut Jerusalem dicitur, quia ejus vitae desiderium
visioni jam pacis intimae assimilatur. <em>Terribilis ut
castrorum acies ordinata.</em> Id est, charitate unita [<em>Al.,</em>
<nobr><sub></sub></nobr> juncta] et compacta, ut nullus locus hosti per malum
discordiae aperiatur, quia solummodo in unitate pacis
terribiles sumus hosti.
</p><p>VERS. 5.---<em>Averte oculos tuos a me, quia ipsi me avolare
fecerunt.</em> Id est, oculos mentis tuae. Noli quaerere
in tuae peregrinationis itinere perfecte me cognoscere,
quod fieri non potest; quia quo intentius me
agnoscere quaeris, eo certius me incomprehensibilem
esse intelliges; et non quaeras in via praemium, quod
tibi in patria reservatur. <em>Capilli tui sicut grex caprarum,
quae apparuerunt de Galaad.</em>
</p><p>VERS. 6.---<em>Dentes tui sicut greges ovium, quae ascenderunt
de lavacro, omnes gemellis fetibus et sterilis non
est in eis.</em> Hi versiculi prius expositi sunt, sed repetitio
<nobr><sub></sub></nobr> firmitatis est indicium. In capillis populi, in
dentibus doctores, in gemellis fetibus duo praecepta
charitatis intelliguntur.
</p><p>VERS. 7.---<em>Sicut cortex mali punici genae tuae absque
oculis tuis.</em> Genae sanctae Ecclesiae spirituales
sunt Patres, qui virtutibus sunt mirabiles, et moribus
venerabiles, et in Christi cruce gloriari non erubescentes.
Et haec magna sunt valde quae videntur in
ea, sed multo majora quae non videntur et in futurum
reservantur.
</p><p>VERS. 8.---<em>Sexaginta sunt reginae, et octoginta
concubinae, et adolescentularum non est numerus.</em>
Reginae sunt, quae amore sponsi et coelestis praemii
intuitu per praedicationem veritatis et fidei, et sacri
baptismatis fontem, sobolem aeterno Regi [spiritalem]
<nobr><sub></sub></nobr> generant. Concubinae sunt, quae carnalibus solummodo
[<em>Cod.</em> Vat., quae carnali solummodo commodo]
Christum praedicando vel baptizando docent. Et
ideo illae perfectione senarii numeri, per decalogum
[<em>Al.,</em> denarium] multiplicatae; hae octonarii imperfectione
non sinceriter decalogum servantes designantur.
Adolescentulae sunt animae nuper Christi
gratia renatae, quarum summa, propter multitudinem
[<em>Cod.</em> Vat., prae multitudine] civium coelestium numerum
transcendit.
</p><p>{404} VERS. 9.---<em>Una es </em>[Cod. Vat., <em>est</em>], columba
mea, perfecta mea. Sancta videlicet et universalis per
totum orbem Ecclesia. <em>Una est matri meae, electa genitrici
</em>[Cod. Vat., <em>matris .</em> . . genitricis] suae. Id est, coelesti
Jerusalem, quae est mater omnium nostrum, unde
<nobr><sub></sub></nobr> ad nos gratia sancti Spiritus descendit, per quam
renascimur Deo. <em>Viderunt eam filiae Sion et beatissimam
praedicaverunt:</em> reginae et concubinae laudaverunt
eam. Quas prius dixit adolescentulas, nunc filias nominat.
Reginae et concubinae idem sunt quae ante,
quae omnes catholicam laudant Ecclesiam.
</p><p>VERS. 10.---<em>Quae est ista quae progreditur quasi
aurora consurgens?</em> Progreditur Ecclesia <em>quasi aurora,
quia jam veri luminis in ea sol ortus, mundo post
tenebras longae ignorantiae monstratur.</em> <em>Pulchra ut
luna;</em> quia sole justitiae illustrata noctem mundi illuminat.
[<em>Electa ut sol</em>], quia imaginem sui conditoris
in omni justitia, sanctitate et pietate [<em>Cod.</em> Vat., veritate]
portat. <em>Terribilis ut castrorum acies ordinata.</em>
<nobr><sub></sub></nobr> Terribilis aeris [<em>Cod.</em> Vat., aereis] potestatibus in
unitate charitatis, fidei et spei.
</p><p>VERS. 11.---<em>Descendi ad hortum nucum, ut viderem
poma convallis.</em> Hortus etenim nucum est Ecclesia
praesentis saeculi [<em>Cod.</em> Vat., Ecclesia praesens],
ubi nostras conscientias alterutrum minime videmus,
sed fracta per tentationem testa corporis, apparebit
internae dulcedinis gustus. Poma convallis fructus est
humilitatis. Descendit sancta Ecclesia per doctores
sanctos, qui proficiunt ad fructus bonos, quive adhuc
indigent doctrinae irrigatione. <em>Ut inspicerem si floruisset
vinea.</em> Inspicerem si virtutum studia floruissent.
<em>Et germinassent mala punica.</em> Si qui ad exemplum
Dominicae passionis praeparati essent suum
fundere sanguinem.
</p><p><nobr><sub></sub></nobr> VERS. 12.---<em>Nescivi, anima mea conturbavit me
propter quadrigas Aminadab.</em> Nescivi dona gratiae
spiritualis in te esse, sponsa, sed anima mea conturbavit
me propter introductionem [<em>Cod.</em> Vat., inductionem]
Novi Testamenti, et evangelicae quadrigae,
qua [<em>Cod.</em> Vat., quia] Aminadab (qui interpretatur,
<em>populi mei spontaneus</em>) id est, Christus, per
totum vehitur mundum; cui Ecclesia consolando
mox respondet.
</p><p>VERS. 13.---<em>Revertere, revertere, Sunamitis, revertere,
revertere, ut intueamur te.</em> Noli turbata esse,
sed revertere ad agnitionem tui Redemptoris, qui
tibi toties in prophetis et lege promissus est. Revertere
puritate fidei, operum perfectione. O Sunamitis,
id est, captiva, jam vinculo infidelitatis penitus abraso
<nobr><sub></sub></nobr> [<em>Verba</em> penitus abraso <em>omissa in Cod.</em> Vat.],
revertere ad tuum Redemptorem, ut salveris.
</p><p>
</p><h4>CAPUT VII.</h4>
<p>VERS. 1.---<em>Quid videbis in Sunamite, nisi choros
castrorum? Tu doles Synagogam obduratam;</em> prope
est tempus quo choros bellantium adversus malignos
spiritus, et laudantium Deum videbis in ea. <em>Quam
pulchri sunt gressus tui in calceamentis, filia principis!
Nunc laudes Ecclesiae ab ipso Sponso proferuntur:</em>
et primo operum constantia, et mortificatio voluptatum
laudantur in ea, quam et filiam principis, id est
Christi, ob gratiam baptismatis et nobilitatem virtutum
nominat. <em>Juncturae feminum</em>
<br>@ <nobr><sub></sub></nobr> Vulg., <em>femorum.</em> <em>tuorum sicut monilia,
quae fabricata sunt per manum artificis.</em> Duorum
concordia populorum spirituali prole fecundantium
<nobr><sub></sub></nobr> in junctura feminum designatur; quae sicut monilia
fabricata sunt manu artificis, id est, ineffabili largitate
Conditoris nostri firmata: in monilibus bona
opera exprimuntur.
</p><p>VERS. 2.---<em>Umbilicus tuus crater tornatilis, nunquam
indigens poculis.</em> Umbilicus, id est, fragilitas
infirmitatis nostrae contra fidem [<em>Cod.</em> Vat., om.
verba: contra fidem]. Crater fit tornatilis, cum conscientia
mortalitatis, atque infirmitatis nostrae admoniti
calicem verbi salutaris proximis prompta mente
propinare satagimus. <em>Venter tuus sicut acervus tritici
vallatus liliis.</em> Acervus tritici vallatus liliis est, cum
abundantia boni operis sola spe perpetuae lucis colligitur.
In ventre, memoria; in tritico, multiplicatio
boni operis; in liliis, castitas spei exprimitur. Item
<nobr><sub></sub></nobr> in tritico, panis; et in cratere potus, qui pauperihus
datur, exprimitur.
</p><p>VERS. 3.---<em>Duo ubera tua sicut duo hinnuli gemelli
capreae.</em> De hoc versu superius dictum est. Duo ubera
doctores sunt utriusque populi; hinnuli gemelli
duo testamenta sunt invicem concordantia
<br>@ <nobr><sub></sub></nobr> Cod. Vat., «hinnuli gemelli propter unam concordiam.».
</p><p>{405} VERS. 4.---<em>Collum tuum sicut turris eburnea
</em>[Cod. Vat., eburneae]. In collo item doctores designati
sunt, qui turri eburneae pro firmitate [<em>Cod.</em>
Vat., propter firmitatem] et pulchritudine comparantur,
quia civitati Dei et robur praestant et decus.
<em>Oculi tui sicut piscinae in Hesebon, quae sunt in porta
filiae multitudinis.</em> Item oculi Ecclesiae doctores sunt
<nobr><sub></sub></nobr> propter providentiam, sicut collum propter nutrimentum.
Et recte piscinae comparantur, quia fluenta doctrinae
suis auditoribus praebere non cessant. <em>Esebon
cingulum moeroris interpretatur, quia sancti pro vana
laetitia carnis cingulo abstinentiae constringuntur.</em> Et
bene in portis filiae multitudinis, ob abundantiam populorum
concurrentium per portam fidei in Ecclesiam.
<em>Nasus tuus sicut turris Libani.</em> Item in naso
verbi Dei dispensatores, causa discretionis, designantur.
<em>Turris, quia eminentissimum locum tenent
in Ecclesia.</em> <em>Quae respicit contra Damascum.</em> Id est,
sanguinarios et impios; quia Damascus <em>sanguinem
bibens interpretatur.</em> Significat carnales et crudeles,
contra quos sancti doctores in turre Libani, id est,
firmitate Ecclesiae, semper vigilant.
</p><p><nobr><sub></sub></nobr> VERS. 5.---<em>Caput tuum ut Carmelus, et coma capitis
tui </em>[sicut] purpura regis vincta canalibus. In capite
mens designatur; in comis cogitationes; et sicut
capite membra, ita mente cogitationes reguntur, ut
in Carmelo (qui interpretatur <em>conscientia circumcisionis
</em>[conclusa semicirculis <em>omissa in Cod.</em> Vat.]). Id
est, sublimibus, et passione, quae nomine purpurae
exprimitur, versentur. Canales praecordia sunt sanctorum,
in quibus alligantur tales cogitationes.
</p><p>VERS. 6.---<em>Quam pulchra es et quam decora, charissima
in deliciis.</em> Pulchra fide et opere decora.
Charissima in deliciis, id est, spiritualibus virtutibus.
</p><p>VERS. 7.---<em>Statura tua assimilata est palmae.</em> Id
est, rectitudo operationis bonae semper ad victoriam
<nobr><sub></sub></nobr> tendit. <em>Et ubera tua botris.</em> Uberibus doctores Ecclesiae
propter lac primae eruditionis comparantur, et
botris aequantur propter mysteria dulcissimae [<em>Cod.</em>
Vat., dulcissima] aeternitatis.
</p><p>VERS. 8.---<em>Dixi, ascendam in palma, apprehendam
fructus ejus, et erunt ubera tua sicut botri vineae.</em> Apte
quidem crux victrix [<em>Cod.</em> Vat., victoriosissima crux]
palmae comparatur, in quam Christus ascendens apprehendit
fructus ejus, id est, dona quae largitus est
sanctae Ecclesiae, quae ex illo tempore botros vineae
germinavit, id est, sanctos doctores, qui majore
scientia et gratia, post crucem et resurrectionem Salvatoris,
abundabant. <em>Et odor oris tui </em>[Cod. Vat., et
odores tui] <em>sicut malorum.</em>
</p><p>VERS. 9.---<em>Guttur tuum sicut vinum optimum ad</em>
<nobr><sub></sub></nobr> potandum. In gutture vox praesentis doctrinae; in
odore fama absentis designatur: et ideo vino illa
propter fragrantiam virtutum, haec malis ob suavitatem
absentis famae comparatur. <em>Dignum dilecto
meo.</em> Rapuit enim sponsa verbum ex ore sponsi, quia
ille vino optimo eam comparavit et subjecit; <em>Dignum
dilecto meo, id est, tanta sublimitas est evangelicae
praedicationis, ut ipse dilectus primus, per hanc in
carne apparens, mundo iter coeleste aperuerit.</em> <em>Labiisque
et dentibus illius ruminandum.</em> Id est, apostolis
praedicatoribusque maxime [<em>Cod.</em> Vat., maximis]
dedit ad meditandum.
</p><p>VERS. 10.---[<em>Ego dilecto meo, et non alteri,</em> cui
<nobr><sub></sub></nobr> totam curam servitutis et dilectionis impendo]. <em>Et
ad me conversio ejus.</em> Me solam diligit, et adjuvat, ne
deficiam in via.
</p><p>VERS. 11, 12.---<em>Veni, dilecte mi, egrediamur in
agrum, commoremur in villis.</em> Mane surgamus ad
vineas, videamus si floruit vinea, si fructus parturiunt,
si floruerunt mala punica. Quia nullatenus sancta
Ecclesia, vel ad bene operandum egrediendo procedere,
vel in exercitio bonae operationis persistendo
commorari, vel saltem ad propositum bene agendi
assurgere, vel animos auditorum suorum, quantum
profecerint, discernere sufficit, nisi Dei gratia adjuta,
qui dixit: <em>Ecce ego vobiscum sum omnibus diebus,
usque ad consummationem saeculi</em> <strong>(Matth. XXVIII, 20)</strong>.
Item in agro Christiani, in villis pagani, in vineis
<nobr><sub></sub></nobr> Ecclesiae, in floribus fides, in fructibus virtutes, in
malis punicis martyrium designatur. In his enim singulis
sponsa dilecti sui praesentiam quaerit. <em>Ibi dabo
tibi ubera mea.</em> Id est, parvulorum meorum paedagogos,
quia in his omnibus proficiunt doctores
sancti.
</p><p>VERS. 13.---<em>Mandragorae dederunt oaorem in portis
nostris.</em> Mandragora, propter multimoda medicaminum
genera, sanctorum virtutibus comparatur.
Portae Ecclesiae {406} doctores sunt sancti. In hujusmodi
portis mandragorae dant odorem, cum spirituales
quique ex se virtutum famam [<em>Cod.</em> Vat.,
palmam] longe lateque spargunt. <em>Omnia poma nova
et vetera, dilecte mi, servavi tibi.</em> Poma nova et vetera,
praecepta sive promissa sunt novi et veteris
<nobr><sub></sub></nobr> testamenti, quae omnia ad ejus gratiam refert Ecclesia.
</p><p>
</p><h4>CAPUT VIII.</h4>
<p>VERS. 1.---<em>Quis mihi det te fratrem meum, sugentem
ubera matris meae.</em> Vox ista est antiquorum justorum,
optantium adventum Christi in carne. <em>Sugentem
ubera matris meae, id est, in synagoga nasci ac nutriri,
juxta humanae conditionis naturam.</em> <em>Ut inveniam
te foris.</em> Intus erat dilectus, dum in principio
erat Verbum; foris, dum Verbum caro factum est.
<em>Et deosculer te.</em> Id est, facie ad faciem videam, et
ore ad os loquar. <em>Et jam me nemo despiciat.</em> Ante adventum
Christi intra angustias Judaeae tantum fuit
Ecclesia; post ascensionem, in toto mundo dilatata
fuit et venerabilis.
</p><p><nobr><sub></sub></nobr> VERS. 2.---<em>Apprehendam te.</em> Prompta ac fideli
devotione venientem excipiam. <em>Et ducam te ad domum
matris meae.</em> Peracta carnis dispensatione redeuntem,
laetis ducam luminibus in domum matris,
ubi coelestis Jerusalem mater est nostra. <em>Ibi me docebis.</em>
Facies me potiora sperare dona, quam in lege
habuissem. <em>Et dabo tibi poculum ex vino condito.</em> Id
est, ferventem amorem, variis virtutum pigmentis
ornatum. <em>Et mustum </em>[Cod. Vat., <em>mistum</em>] malorum
granatorum meorum. Id est, gloriosum sanctorum
martyrum triumphum, qui ferventissima charitate
per ferrum flammasque ad te transire non dubitant.
</p><p><nobr><sub></sub></nobr> VERS. 3.---<em>Laeva ejus sub capite meo, et dextera
illius amplexabitur me.</em> Laeva incarnationis Christi
dona designat; et dextera futura sanctorum cum
Christo gaudia exprimit.
</p><p>VERS. 4, 5.---<em>Adjuro vos, filiae Jerusalem, ne
suscitetis, neque evigilare faciatis </em>[dilectam], donec
ipsa velit. Quae est ista, quae ascendit de deserto,
deliciis affluens? Vox Synagogae mirantis, quomodo
Ecclesia de deserto gentilitatis in sponsi subito amplexus
ascendisset. <em>Deliciis affluens, id est, omnium
donorum pulchritudine.</em> <em>Innixa super dilectum suum.</em>
Omnia quae habet, ad gratiam dilecti, illi soli innitendo,
referens. <em>Sub arbore malo suscitavi te.</em> Respondit
pro sponsa Synagogae ipse sponsus. <em>Sub arbore
malo excitavi te, id est,</em> sub arbore crucis a perpetua
<nobr><sub></sub></nobr> morte revocavi [<em>Cod.</em> Vat., renovavi] te, ut apostolos
et caeteros electos ex Judaea. <em>Ibi corrupta est mater
tua;</em> ibi violata est genitrix tua. Id est, major pars
plebis Christum negando, et Barabbam eligendo, ad
crucem reprobata est.
</p><p>VERS. 6.---<em>Pone me, ut signaculum super cor tuum,
ut signaculum super brachium tuum.</em> Signaculum brachio
vel digito ob memoriam cujuslibet rei ligamus.
Per cor cogitatio, et per brachium designatur operatio.
Si me velis habere sponsum, intus sit charitas
in fide non ficta, et foris operatio devota. <em>Quia fortis
ut mors dilectio, dura sicut infernus aemulatio.</em> Fortis
est usque ad mortem mea dilectio in te, o Synagoga!
sed tua aemulatio dura in me fuit, sicut infernus. Sed
<nobr><sub></sub></nobr> verte aemulationem in dilectionem, et eris mihi sponsa
et soror et amica. <em>Lampades ejus lampades ignis
atque flammarum.</em> Dilectionis lampades corda sunt
fidelium. <em>Ignis, propter fervorem cordis;</em> <em>flammarum,
propter operationis </em>[<em>Cod.</em> Vat., orationis] efficaciam.
</p><p>VERS. 7.---<em>Aquae multae non potuerunt exstinguere
charitatem, nec flumina obruent illam.</em> Aquas multas
et flumina, tentationum dicit incursus, quae visibiliter
vel invisibiliter animas fidelium impugnare non
desinunt, quibus charitas non cedit. <em>Si dederit homo
omnem substantiam domus suae pro charitate </em>[Cod.
Vat., <em>dilectione</em>], quasi nihil despiciet eum. Sancti
vero totius mundi substantiam pro dilectionis magnitudine
relinquentes, nisi etiam se ipsos abjiciant,
<nobr><sub></sub></nobr> nihil proficiunt
<br>@ Cod. Vat.: «Sancti vero totius substantiam pro dilectionis magnitudine quasi nihil despiciebant.».
</p><p>VERS. 8.---<em>Soror nostra parva, et ubera non habet,
quid faciemus sorori nostrae in die, quando alloquenda
est? Prima nascentis Ecclesiae de gentibus tempora
significat </em>[<em>Cod.</em> Vat. et al., designat], quando adhuc
et parva fuit numero, et minus idonea praedicare
verbum {407} quasi Sponsus Synagogae dixisset de
ea: <em>Quid faciemus sorori nostrae in die, quando alloquenda
est? ac si aperte dicat, parva quidem numero
est Ecclesia gentium, et necdum </em>[<em>Al.</em> add ad] verbi
mysterium [<em>Cod.</em> Vat., ministerium] subire sufficit;
quid ergo tibi videtur, o Synagoga, de sorore faciendum
nostra, quando alloquenda est, id est, per verbi
<nobr><sub></sub></nobr> ministerium ducenda in fidem? Synagogae tacenti
ipse Sponsus, quid fieri debeat, respondit:
</p><p>VERS. 9.---<em>Si murus est, aedificemus super eum
propugnacula argentea.</em> Ac si diceret, si aliquos habet
in se fortes in fide, vel claros ingenio, vel philosophia
instructos, addemus illis propugnacula argentea, id
est, scientiam divinarum Scripturarum, ut eo facilius
possint tutari infirmos atque indoctos. <em>Si ostium est,
compingamus illud tabulis cedrinis.</em> Si sint simplices,
tamen docendi studio inhiantes, proponamus illis
priorum exempla justorum, quo certius et efficacius
docendi opus implere possint. Cedri, virtutes sanctorum,
et tabulae latitudinem charitatis designant. Ad
haec ipsa respondet Ecclesia.
</p><p>VERS. 10.---<em>Ego murus.</em> Ego de vivis compacta
<nobr><sub></sub></nobr> sum lapidibus, et glutino charitatis adunata, et super
fundamentum immobile aedificata. <em>Et ubera mea
sicut turris, ex quo facta sum coram eo, id est, doctores
habens fortissimos ceu turris, qui et parvulos
nutrire sciunt et omnia maligni jacula expellere.</em> Et
hoc mihi accidit ex eo tempore, quo Christus me
reconciliavit, [et pacem per eum reperi]. <em>Quasi pacem
reperiens.</em> Quia ipse est pax vera, faciens utraque
unum.
</p><p>VERS. 11.---<em>Vinea fuit pacifico in ea, quae habet
populos.</em> Vinea, id est, catholica Ecclesia fructu abundans
fidei, fuit pacifico, id est Christo, qui omnia
pacificavit in coelis et in terris in ea congregatione,
quae multos populos possedit ex toto orbe, non in
Judaea solum. <em>Tradidit eam custodibus,</em> prophetis et
<nobr><sub></sub></nobr> apostolis, vel angelicis dignitatibus. <em>Vir affert pro
fructu ejus mille argenteos.</em> Id est, pro retributione
aeterna hujus vineae, affert mille argenteos; id est,
pro acquisitione regni coelestis, qui est fructus vineae,
cuncta, quae mundi sunt, reliquit. Millenarius numerus
pro perfectione ponitur, id est [<em>F.,</em> illius], qui
<nobr><sub></sub></nobr> omnia reliquit. Argentei pro omni pecunia accipiuntur.
</p><p>VERS. 12.---<em>Vinea mea coram me est.</em> Et haec vox
Sponsi est. Verum etsi te aliis commendem custodibus,
tamen te semper in mea habeo praesentia, videns
et remunerans laboris tui devotionem in omnibus.
<em>Mille tui pacifici.</em> Mille tui, subauditur, argentei;
quasi dixisset, qui pro amore meo cuncta sua dimittunt,
in pace habent reservata, significans simpliciores
in Ecclesia, qui omnem substantiam suam,
millenario numero designatam, pro charitate Dei
amittunt. <em>Et ducenti his, qui custodiunt fructus ejus.</em>
Id est, argentei his, qui custodiunt fructus ejus; qui
sunt doctores sancti, qui omnia mundi dimittunt, et
in verbo praedicationis laborare non cessant. Hi duplici
<nobr><sub></sub></nobr> remuneratione, quae ducentario designatur, donantur
apud me.
</p><p>VERS. 13.---<em>Qui habitas in hortis, amici auscultant.</em>
Quia locutio nostra finienda est, hoc ultimum
vale a me audito. Semper habitat [<em>Cod.</em> Vat., habita]
in hortis virtutum, et scito quod amici, id est
angelici spiritus et animae sanctorum, semper te considerant
et tuo gaudent profectu. <em>Fac me audire
vocem tuam.</em> Id est, vox praedicationis, quantum vales,
semper audiatur a me. Ad haec sponsa respondit:
</p><p>VERS. 14.---<em>Fuge, dilecte mi, et assimilare capreae
hinnuloque cervorum super montes aromatum.</em> Ac si
aperte dicat quoniam in carne apparens praecepta ac
dona vitae mihi tulisti, nunc his peractis revertere in
<nobr><sub></sub></nobr> sinum Patris [<em>o mi dilecte, assimilare capreae hinnuloque
cervorum super montes aromatum</em>]. Et hoc mihi
sit solatium, quod cum continua visione non queam
[<em>Cod.</em> Vat., nequeo] te cernere, saltem crebra visitatione
me consolari dignari velis [<em>Cod.</em> Vat., saltim
crebra visione me consolari memento].
</p><p>{408}
</p><h3>EPISTOLA AD DAPHNIN.</h3>
De illo Cantico canticorum loco: 
<br>@ In Cod. ms. Salisb. titulus: <em>De sexagenario numero reginarum, et octogenario concubinarum.</em> 
<em>Sexaginta sunt reginae et octoginta concubinae</em> <strong>(Cant. VI, 7)</strong>. 
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>Praesentem epistolam, seu commentatiunculam citati
ex Canticis loci, primo Canisium tom. VI Lect.
Antiq., pag. 366-368, seu tom. II edit. Basnagii,
part. I, pag. 540, ex bibliotheca celeberrimi monasterii
S. Galli, edidisse creditur; quamvis Antonius Possevinus,
tom. I Apparat. Sacri, pag. 35, antiquiorem
editionem, factam anno 1568, una cum commentario
in Psalmos, recenseat. Cl. Quercetanus editionem
Canisii secutus est, illamque inter Opera B. Fl. Alcuini
recensuit pag. 306. Quam editionem nos quoque
sequimur, collatam cum veteri codice ms. Salisburgensi,
unde quasdam differentes lectiones adnotavimus.
<em>Juvenis, ni fallor, ait Basnagius loc.</em> cit.,
<em>erat adhuc, cum hanc epistolam scripsit Alcuinus;</em>
quippe inter familiares latitare <em>cupiebat, doctorum judicia
reformidans, nec eorum conspectui sese praesentare
audebat.</em> Parvi quoque momenti esse hanc epistolam
<nobr><sub></sub></nobr> censent scriptores Hist. litt. Franciae, tom.
IV, pag. 305, n. 6.
</p><p>De Daphni seu Daphini omnia nobis ignota, nisi
quod Alcuini fuerit discipulus, cui suum dolorem de
perversa vivendi ratione, cui alter discipulus, Cuculus
nomine, se dederat, significavit, quem plangit
singulari carmine, suo quoque loco ex Analectis Cl.
Mabillonii exhibendo.
</p><p>Dilectissimo filio meo Daphini [<em>Ms.,</em> Daphni], Albinus
Pater salutem.
</p><p>Quia pridem de numerorum ratione mecum egisti,
interrogans quomodo in excellentissimo Cantico Salomonis
sexagenarius numerus reginis conveniret, et
octogenarius concubinis, et cur adolescentulae sine
numero essent: igitur et si noverim te plenam [<em>Ms.,</em>
plenariam] hujus rationem in sanctorum Patrum tractatibus
legisse, tamen ne tuam contristem sollicitudinem,
<nobr><sub></sub></nobr> dicam quod meae videtur imperitiae posse
convenire, et quod tantum inter familiares aures latitare
velim, quia me publice [<em>Ms.,</em> publico] magnorum
doctorum judicio praesentare non audeo.
</p><p>Legimus enim in numerorum subtilissima ratione,
alios numeros esse pares, alios impares; et item parium
numerorum alios esse perfectos, alios esse imperfectos:
item et imperfectorum alios esse superfluos,
alios exiguos. Pares autem numeri sunt, qui
in duo aequalia dividi possunt: ut octo in bis quatuor,
et quatuor in bis duo. Impares sunt, qui in duo
aequalia dividi non possunt, ut septem vel novem;
quos si dividas, duas aequales in eis [partes] invenire
non poteris: item ipsorum parium numerorum alii
sunt perfecti, alii imperfecti. Perfectus numerus est
<nobr><sub></sub></nobr> qui partibus suis impletur, nec diminutione frangitur,
nec multiplicatione partium superabundat, ut
senarius numerus. Habet enim senarius numerus
dimidiam sui partem tres, et tertiam duo, et sextam
unam, qui simul juncti eumdem implent senarium;
nam unum, duo, tres, faciunt [sex] qui partibus suis
impletur. Nec diminutione frangitur, nec abundantia
supercrescit; idcirco perfectissimus Creator, qui universa
valde bona creavit, in eo numero originalis
mundi creaturas condidit, ut ostenderet, omnia in
suo genere esse perfecta, quae condidit.
</p><p>Item octonarius [<em>Edit.,</em> octogenarius] numerus, si
eum in partes a se ipso nominatas dividas, minor se
ipso ipse invenitur, habet enim dimidiam sui partem
quatuor, et quartam duas, et octavam unam: quae
<nobr><sub></sub></nobr> simul ducta octonarium non implent, sed septenarium;
unum, duo et quatuor septem efficiunt, non
octo: et {409} idcirco secunda hujus generis [<em>F.,</em> humani
generis] origo ab octonario numero crescere coepit.
Videlicet octo animas in arca esse legimus, a quibus
totius humani generis multitudo pullulavit, ut ostenderetur,
secunda origo esse imperfectior, quam prima,
quae senario numero creata est. Inde et Redemptor
noster et Reparator primae perfectionis,
sicut Adam sexta die ex virgine terra creatus est, ita
ille sexta aetate ex virgine Maria factus est homo,
ut senarii numeri perfectionem suo dicaret adventu,
quam in primi hominis monstravit conditione.
</p><p>Item progressionem numerorum articulis, quasi
<nobr><sub></sub></nobr> quibusdam unitatibus, ad infinita crescere per quasdam
finitas formas videmus. Nam prima progressio
numerorum est ab uno usque ad decem. Secunda a
<nobr><sub></sub></nobr> decem usque ad centum. Tertia a centenario usque ad
millenarium. Et eamdem regulam perfectionis [vel
imperfectionis], quae [<em>Leg.</em> quam] prima unitas in suis
numeris pro [<em>Ms.,</em> sub] denario servat, eamdem et
secundam in suis denariis sub centenario servare
necesse est. Nam sicut senarius numerus in suis partibus
per unitatem positus [<em>Ms.,</em> positis] perfectus est
in seipso, ita et sexagenarius partibus suis positis
per denarium perfectus esse noscitur, ita ut semper
in sexagenario denarius locum obtineat unitatis in
senario, et sit illius divisio per partes suas ejusmodi:
medietas sexagenarii est tricenarius, sicut ternarius
senarii; et est tertia pars vicenarius, sicut binarius
in senario; et denarius in eo locum teneat unitatis;
quae summa si colligitur eumdem implet sexagenarium.
<nobr><sub></sub></nobr> Decem itaque, et viginti, et triginta, sexaginta
sunt, sicut et tres, et duo, et unum, sex.
</p><p>Poteris et per te ipsum, juxta eamdem regulam,
octogenarii explorare diminutionem. Nam octogenarii
quadragenarius medietas est, et viginti quarta pars,
et denarius octava: quae simul ducta septuaginta
faciunt non octoginta, nam decem, viginti, quadraginta,
septuaginta sunt [<em>Ms.,</em> faciunt].
</p><p>Sexaginta vero reginae et octoginta concubinae rectores
sunt sanctae Ecclesiae. Sed alii ex illis propter
solam Christi charitatem docent; alii, terrena sequentes
commoda, laborant in Ecclesia, non coelestis patriae
labore [<em>Ms.,</em> ardore], sed terreni lucri gratia
desudant in docendo. Hi sua in perfectione [<em>F.,</em> imperfectione]
octogenario numero comparantur: illi
<nobr><sub></sub></nobr> perfecta beatitudine sexagenario designantur, ut reginarum
nomine digni efficiantur, quia spiritualem
sobolem propter amorem solummodo Sponsi, et
multiplicandis filiis in coelestem patriam, felicem
prolem baptizando, seu praedicando generare non desistunt.
Illi vero concubinarum nomine denotantur,
quia saeculi ambitione, vel temporalis honoris gratia,
praedicando seu baptizando nobiles quidem generant
saepe filios, sed illi ignobiles in semetipsis permanent.
Quorum contubernium, fili charissime, fuge,
obsecro, et si te quandocunque Dei misericordia doctorem
dignetur efficere, tu pro ejus amore laborare
non cesses, qui pro tua salute sanguinem suum fundere
non dubitavit, ut tibi sint mercis [<em>Ms.,</em> sit merces]
non periturae divitiae, sed perpetua gloria in
<nobr><sub></sub></nobr> coelesti thalamo Domini [nostri] Jesu Christi, cui
laus et gloria in omnes aeternitates. Amen. 
</p><p>
{410} 
</p><h3>OPUSCULUM QUARTUM.
COMMENTARIA SUPER ECCLESIASTEN.</h3>
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>Praesens commentarius publicis typis primo, quantum
scitur, prodiit Argentorati, vel (ut in Bibl. Baluziana,
tom. II, pag. 603, notatur) Basileae apud Joannem
Bebelium, anno 1531, in-8o. Inde Cl. Quercetanus
<nobr><sub></sub></nobr> illum in suam collectionem transcripsit. Editionis
praeterea Parisiensis de anno 1589 mentionem faciunt
compilatores magnae Bibliothecae ecclesiasticae,
quae tamen ab omnibus aliis eruditis ignoratur.
</p><p>Editionem Cl. Quercetani contulimus cum cod. ms.
<nobr><sub></sub></nobr> bibliothecae nostrae, monasterii scilicet sancti Emmeramiani;
cujus etiam ope praefatam editionem in
aliquibus locis emendavimus, ac differentes et alibi
deficientes lectiones adnotavimus, versusque in fine
epistolae adjecimus. Eidem codici nostro hic titulus
praefixus est: <em>Incipit Expositio Albini super Ecclesiasten;</em>
in fine tamen tres aut quatuor ultimae paginae
excisae sunt; quem defectum infra suo loco notabimus.
</p><p>PRAEFATIO.
</p><p>Dilectissimis in Christo filiis, Oniae sacerdoti, Candido
presbytero, et Nathanaeli [<em>Ms.,</em> Nathaheli] diacono,
Albinus perpetuae prosperitatis in Domino Deo
salutem.
</p><p>Postquam de paternae pietatis nido in publicas saecularium
negotiorum evolastis auras, mentis meae
sollicitudo vestram, omnibus pene horis, occupationem
<nobr><sub></sub></nobr> comitata est, optans vos, divina donante gratia,
in charitate perfecta, sanctarum titulis virtutum Deo
placere, honestisque vivere moribus coram hominibus,
et quod didicistis sub alis paternae eruditionis, nobilibus
ostendere moribus. Nec velim sapientiae decus,
quod habetis in corde, saeculi obscurari vanitatibus,
inter quas religio vestrae conversationis fulgeat,
quasi claritas lucis in tenebris. Mementote vos aliena
dispensare, non propria possidere; de quibus
ipsa Veritas ait: <em>Si in alieno fideles non fuistis, quod
vestrum est, quis dabit vobis</em> <strong>(Luc. XVI, 12)</strong>? Alienae
sunt a nobis hujus saeculi facultates, id est, extra
nostram sitae naturam. <em>Nihil enim intulimus in hunc
mundum,</em> haud dubium quia nec auferre quid possumus
<nobr><sub></sub></nobr> <strong>(I Tim. VI, 7)</strong>. Nostra autem possessio regnum
coelorum, nostra vita Christus est, nostrae opes sunt
spiritualium operum fructus: quas congregare vos,
filii charissimi, omni intentione exhortor: nec in incerto
divitiarum sperare, quae aut deserunt possidentem,
aut a possidente deseruntur. In quas, mentis
nostrae intentionem Spiritus sanctus per Prophetam
anhelari [<em>Ms.,</em> anhelare] prohibuit, dicens: <em>Divitiae
si affluant, nolite cor apponere</em> <strong>(Psalm. LXI, 11)</strong>. Quarum
copia, est aliorum inopia. De quibus [et] Dominus
in Evangelio ait: <em>Facite vobis amicos de mammona
iniquitatis</em> <strong>(Luc. XVI, 9)</strong>. Idcirco iniquas nominavit
hujus saeculi divitias (quia <em>mammona Syra est
lingua, et Latine divitiae dici possunt</em>), quia divitiae
aut per iniquitatem congregantur, vel inique pauperibus
<nobr><sub></sub></nobr> subtrahuntur. De quarum vana possessione
in hujus saeculi deliciis pene sapientissimus Salomon
totum composuit librum, cui titulus est Ecclesiastes,
dicens in capite libri: <em>Vanitas vanitatum, dixit Ecclesiastes,
et omnia vanitas.</em> Si omnia vanitas, quae
utilitas est divitias retinere caducas? In quem librum,
ex sanctorum opusculis Patrum, ac maxime
de beati Hieronymi commentario, parvum composui
Breviarium, vestri causa, filii charissimi, quatenus
paterna sollicitudine admonerem vestrum nobile ingenium,
<nobr><sub></sub></nobr> ne nimio amore studeatis caducis, et cito
transitoriis inhiare divitiis, quae citissime velut volatiles
recedunt umbrae, et ut, si quid supersit in eis
necessario vitae vestrae {411} stipendio, pauperibus
erogare studeatis: quia, ut idem Salomon ait: <em>Redemptio
animae viri, propriae divitiae ejus</em> <strong>(Prov. XIII,
8)</strong>. Sedula mente ipsius Domini sanctum considerate
praeceptum, quo nos admonuit coelestibus magis quam
terrenis inhiare thesauris, dicens: <em>Thesaurizate vobis
thesauros in coelo, ubi neque aerugo, neque tinea demolitur,
et ubi fures non effodiunt, nec furantur:</em> ubi
enim est thesaurus tuus, ibi est et cor tuum <strong>(Matth. VI,
20)</strong>. Hunc siquidem librum supradictum semper pro
magistro habeatis in manibus, ut discatis terrena non
amare, sed coelestia; dominari divitiis, non servire;
<nobr><sub></sub></nobr> laudem non quaerere terrenam, sed a judice Christo,
miserorum consolatore, amabilem audire sententiam
inter eos quibus dicturus erit: <em>Venite, benedicti Patris
mei, percipite regnum, quod vobis paratum est ab
origine mundi</em> <strong>(Matth. XXV, 34)</strong>.
<br>@ <nobr><sub></sub></nobr> Hoc carmen, exceptis quatuor ultimis versibus,
ex vetustissimo ms. codice depromptum, suum in
locum restituendum indicavit Cl. Frobenius inter
Addenda ad suam editionem. Flumina qui metuat modica sulcare carina
<br>Grandia, ne mergat turbidus Auster eam: Iste suo placidas lembo pernaviget undas
<br>Currentes inter florida prata pie. Sic qui magnorum sensus rimare profundos
<br>Doctorum timeat pectoris ingenio, Nostra legat felix animo commenta sereno, 
<br>De gazis veterum quae tulit unca manus. Vos vivete (<em>sic ms.</em>) Deo semper, nam vivere mors est
<br>Huic mundo; vera est vivere vita Deo.<nobr><sub></sub></nobr> Vos, rogo, conservet felices gratia Christi, 
<br>O dulces nati, sancta salutis ope
<br>@ <nobr><sub></sub></nobr> Ad hoc carmen forte pertinent versus in cod.
praefato sequentes:

</p><p><nobr><sub></sub></nobr> Pontifici magno hunc Arnoni reddite librum
<br>Ut legat, Albino moxque remittit eum. Pax tibi, vita, salus semper sit, sancte sacerdos, 
<br>Atque memor nostri jam sine fine vale..
</p><p>
</p><h4>CAPUT PRIMUM.</h4>
<p>VERS. 1.---<em>Verba Ecclesiastis filii David regis Hierusalem.</em>
<br>@ <nobr><sub></sub></nobr> Ex sancto Hieronymo. Tribus nominibus vocatum fuisse Salomonem
Scripturae manifestissime docent: Salomonem,
id est, pacificum; et Ydida [<em>Ms.</em> Edida], hoc est,
dilectum Domini; et quod nunc dicitur Coeleth, id
est, Ecclesiasten. Ecclesiastes autem appellatur Graeco
sermone, quod coetum, id est Ecclesiam, congreget;
quem nos appellare possumus concionatorem,
qui loquitur ad populum, et sermo ejus non specialiter
ad unum, sed ad universos generaliter dirigitur.
Porro pacificus, et dilectus Domini, ab eo quod in
<nobr><sub></sub></nobr> regno ejus pax fuerit, et eum Dominus dilexerit,
appellatus est. Nam et psalmus quadragesimus quartus,
et septuagesimus primus, dilecti et pacifici titulo
praenotantur. Qui tametsi ad prophetiam Christi et
Ecclesiae pertinentes, felicitatem et vires Salomonis
excedant, tamen secundum historiam super Salomone
conscripti sunt. Is itaque juxta numerum vocabulorum
suorum, tria volumina edidit: Proverbia,
Ecclesiasten, Cantica canticorum. In Proverbiis parvulum
docens, et quasi de officiis praesentibus [<em>Hieron.,</em>
<nobr><sub></sub></nobr> per sententias] erudiens, unde ad filium crebro
sermo repetitur. In Ecclesiaste vero, maturae virum
aetatis instituens, ne quidquam in mundi rebus putet
esse perpetuum, sed caduca et brevia universa quae
cernimus. Ad extremum jam consummatum virum,
et calcato saeculo praeparatum, in Cantico canticorum,
sponsi jungit amplexibus. Nisi enim prius relinquamus
vitia, et pompis [<em>Ms.,</em> pompae] saeculi
renuntiantes expeditos nos ad adventum Christi praeparaverimus,
non possumus dicere: <em>Osculetur me
osculo oris sui</em> <strong>(Cant. I, 1)</strong>. Haud procul ab hoc ordine
doctrinarum, et philosophi sectatores suos erudiunt,
ut primum ethicam doceant, deinde physicam interpretentur,
et quem in his profecisse perspexerint, ad
theologicam usque perducant. Nec non et hoc diligentius
<nobr><sub></sub></nobr> attendendum, quod per tres libros auctoris,
diversus est titulus. In Proverbiis enim adnotatur: <em>Proverbia
Salomonis filii David regis Israel.</em> In Ecclesiaste
vero: <em>Verba Ecclesiastis filii David regis Hierusalem.</em>
Superfluum quippe est hic, <em>Israel, quod male in Graecis
et Latinis codicibus invenitur.</em> In Cantico canticorum,
nec filius David, nec rex Israel, sive Hierusalem
praescribitur, sed tantum: <em>Canticum canticorum
Salomonis.</em> Sicut enim Proverbia, et rudis institutio,
ad duodecim tribus, et ad totum pertinent Israel; et
quomodo contemptus mundi, non nisi metropolitis
convenit, hoc est, habitatoribus Hierusalem; ita et
Canticum canticorum ad eos proprie facit mentionem,
qui tantum superna desiderant. Ad incipientes et
proficientes, et paterna dignitas, et regni proprii
<nobr><sub></sub></nobr> merito judicatur [<em>Ms.,</em> indicatur; <em>al.,</em> vindicatur]
auctoritas. Ad perfectos vero, ubi non timore eruditur
discipulus, sed amore, proprium nomen sufficit,
et aequalis magister est, et nescit se esse regem.
</p><p>{412} Haec interim juxta litteram. Caeterum per
intelligentiam spiritalem, pacificus et dilectus Dei
Patris, et Ecclesiastes noster Christus est, qui medio
pariete destructo, et inimicitias in carne evacuans,
fecit utraque unum, dicens: <em>Pacem meam do vobis,
pacem relinquo vobis</em> <strong>(Joan. XIV, 27)</strong>. De quo Pater ad
discipulos: <em>Hic</em> est, inquit, <em>Filius meus dilectus, in
quo mihi bene complacui, hunc audite</em> <strong>(Matth. XVII,
5)</strong>, qui est caput Ecclesiae. Et nequaquam ad synagogam
Judaeorum, sed ad gentium multitudinem loquens,
<nobr><sub></sub></nobr> vivis lapidibus exstructae; non illius de qua
ipse ait: <em>Hierusalem, Hierusalem! quae occidis prophetas,
et ecce relinquetur domus vestra deserta</em> <strong>(Matth.
XXIII, 37, 38)</strong>, sed illius per quam jurari vetat, quia
sit civitas magni regis. Hic est filius David, ad quem
caeci in Evangelio clamabant: <em>Miserere nostri, fili
David</em> <strong>(Matth. XV, 22)</strong>; et omnis turba consonabat,
et una voce respondebat: <em>Hosanna filio David</em> <strong>(Matth.
XXI, 9)</strong>. Denique non ad eum fit verbum Dei, sicut
ad Hieremiam et ad caeteros prophetas; sed quia dives
est, et rex potens, ipse est si quidem verbum, et
sapientia caeteraeque virtutes. Verba loquitur ad Ecclesiae
viros. verba insinuat apostolis, de quibus
<nobr><sub></sub></nobr> cantatur in psalmo: <em>In omnem terram exivit sonus eorum,
et in fines orbis terrae verba illorum</em> <strong>(Psal. XVIII, 5)</strong>.
Male igitur quidam opinantur, nos ex hoc libro ad
voluptatem et luxuriam provocari, cum e contrario
omnia quae cernimus in mundo vana esse doceantur,
nec debere nos ea studiose appetere quae, dum tenentur,
intereant
<br>@ <nobr><sub></sub></nobr> Hucusque ex sancto Hieronymo..
</p><p>Tradunt Hebraei hunc librum, quem modo in manibus
habemus, Salomonis esse poenitentiam agentis:
qui quia in sapientia divitiisque confisus, per
mulieres offenderit Deum, nunc secum reputat, omnia
vana esse hujus saeculi delectamenta, quae ad
ultimam miseriam devolvunt eos qui in eis ponunt
spem suam. Sed et beatus Gregorius doctor mirabilis,
et sacrae Scripturae lucidissimus expositor, in
<nobr><sub></sub></nobr> quarto Dialogorum libro (cap. 4), quomodo iste liber
legendus sit vel intelligendus, optime exposuit, de
nomine hujus libri, sic dicens: «Ecclesiastes autem
proprie concionator dicitur: in concione vero, sententia
promitur, per quam tumultuosae turbae seditio
comprimatur, et cum multi diversa sentiant, per
concionantis rationem ad unam sententiam perducuntur.
Hic igitur liber idcirco Concionator dicitur,
quia Salomon in eo quasi tumultuantis turbae suscepit
sensum, ut ea per inquisitionem dicat quae fortasse
per tentationem imperita mens sentiat. Nam
quot sententias per inquisitionem movet, quasi tot
in se personas diversorum suscipit. Sed concionator
verax, velut extensa manu, omnium tumultus sedat,
eosque ad unam sententiam revocat, cum in ejusdem
<nobr><sub></sub></nobr> libri termino ait: <em>Finem loquendi omnes pariter audiamus:</em>
Dominum time, et mandata ejus observa, hoc
est enim omnis homo <strong>(Eccle. XI, 13)</strong>. Si enim in libro
eodem per collocutionem [<em>Ms.,</em> locutionem] suam
multorum personas non susciperet [<em>Ms.,</em> susceperat],
cur ad audiendum loquendi finem secum pariter
omnes admonebat? Quia igitur in fine libri dicit:
<em>Omnes pariter audiamus, ipse sibi testis est quia, in
se multorum personas suscipiens, quasi solus locutus
non est:</em> unde et alia sunt quae in libro eodem
per inquisitionem moventur, atque alia quae per rationem
satisfaciunt; alia quae ex tentati profert animo,
atque adhuc hujus mundi delectationibus dediti;
alia vero, in quibus ea quae rationis sunt, disserat,
atque animum a delectatione compescat. Ibi namque
<nobr><sub></sub></nobr> ait: <em>Hoc itaque mihi visum est bonum, ut comedat
quis et bibat, et fruatur laetitia ex labore suo</em> <strong>(Eccle.
V, 17)</strong>. Et longe inferius subjungit. <em>Melius est ire ad
domum luctus, quam ad domum convivii</em> <strong>(Eccle. VII,
3)</strong>. Si enim bonum est manducare et bibere, melius
fuisse videbatur ad domum convivii pergere quam ad
domum luctus. Ex qua re ostenditur quia illud ex
infirmantium persona intulit, hoc vero ex rationis
definitione subjunxit: nam ipsas protinus rationis
causas edisserit, et de domo luctus quae sit utilitas
ostendit, dicens: <em>In illa enim finis cunctorum admonetur
hominum, et vivens cogitat quid futurum sit</em>
 <strong>(Eccle. XI, 9, 10)</strong>. Rursum illic scriptum est: <em>Laetare,</em>
<nobr><sub></sub></nobr> juvenis, in adolescentia tua. Et paulo post subditur:
<em>Adolescentia enim et voluptas, vana sunt.</em> Qui dum
hoc postmodum vanum esse redarguit, quod prius
admonuisse videbatur, palam [<em>Ms.,</em> patenter] indicat
quia illa quasi ex desiderio carnali verba {413} intulit,
haec vero ex judicii veritate subjunxit. Sicut
ergo delectationem prius carnalium exprimens, curis
postpositis denuntiat bonum esse manducare et bibere,
quod tamen postmodum ex judicii ratione
reprehendit, cum esse melius dicit ad domum luctus
ire quam ad domum convivii: et sicut laetari debere
juvenem in adolescentia sua, quasi ex deliberatione
carnalium, proponit, et tamen postmodum per definitionem
sententiae adolescentiam et voluptatem vana
esse redarguit. Similiter et concionator iste, diversas
<nobr><sub></sub></nobr> cogitationum tentationes exponens, alio ait in loco,
cum dicit: <em>Unus interitus </em>[est] hominis et jumentorum,
et aequa utriusque conditio: sicut moritur homo,
sic et illa moriuntur: similiter spirant omnia, et nihil
habet homo jumentis amplius <strong>(Eccle. III, 10)</strong>. Qui tamen
ex definitione rationis suam postmodum sententiam
protulit, dicens: <em>Quid habet amplius sapiens a
stulto? et quid pauper? Nisi ut pergat illuc, ubi est
vita</em> <strong>(Eccle. VI, 8)</strong>? Qui igitur dixit: <em>Nihil habet homo
jumentis amplius, ipse rursum definivit quod habeat
aliquid sapiens non solum amplius a jumento,
sed etiam ab homine stulto, videlicet ut pergat illuc
ubi est </em>[<em>Ms.,</em> erit] vita. Quibus verbis primum indicat
quia hic hominum vita non est, quam esse alibi
testatur. Habet ergo homo [hoc] amplius jumentis
<nobr><sub></sub></nobr> quod illa post mortem non vivunt, hic vero tunc vivere
inchoat, cum per mortem carnis hanc visibilem
vitam consummat. Qui etiam longe inferius dicit:
<em>Quodcunque potest manus tua facere, instanter operare,
quia nec opus, nec ratio, nec sapientia, nec scientia
erit apud inferos, quo tu properas</em> <strong>(Eccle. IX, 10)</strong>.
Quomodo ergo unus interitus est hominis et jumenti,
et aequa utriusque conditio? aut quomodo nihil habet
homo jumentis amplius, cum jumenta post mortem
carnis non vivunt, hominum vero spiritus, pro malis
suis operibus, post mortem carnis ad inferos deducti,
nec in ipsa morte moriuntur. Sed in utraque tam
dispari sententia demonstratur quia concionator verax,
et illud ex tentatione carnali intulit, et hoc postmodum
ex spiritali veritate definivit.» Has vero diversas
<nobr><sub></sub></nobr> humanae mentis opiniones diligenter hujus
libri lector intelligat, quid cui conveniat personae;
et caveat ne in Epicuri dogmata cadat ex hujus libri
lectione, si diligentius non discutiat quid ex cujusque
personae tentatione concionator iste dixerit.
</p><p>VERS. 2.---<em>Vanitas vanitatum, dixit Ecclesiastes,
vanitas vanitatum, et omnia vanitas.</em> Si juxta Psalmographi
sententiam, omnis homo vivens vanitas, quanto
magis irrationabiles creaturae recte dicuntur vanitati
subjacere, sicut Apostolus ait: <em>Vanitati enim creatura
subjecta est</em> <strong>(Rom. VIII, 20)</strong>? Quidquid enim
mutabile est, et non esse poterit quod est, vanitas
appellari recte potest: nam Deus solus immutabilis,
<nobr><sub></sub></nobr> et semper idem est quod est, et non aliud. Quod
enim mutabitur, quodammodo evanescit, et non est
quod erat. Idcirco ad comparationem Creatoris omnis
creatura vanitas dici potest, et quidquid in hoc circulo
continetur, pro nihilo computari in comparatione
aeternae majestatis.
</p><p>VERS. 3.---<em>Quid superest homini, in omni labore
suo, quo laborat sub sole? </em>
<br>@ <nobr><sub></sub></nobr> Ex sancto Hieronymo, ut pleraque sequentia. Post generalem sententiam
ad vanos hominum labores convertit sermonem,
qui frustra in istius mundi labore desudant, congregantes
divitias perituras, ambientes honores, quibus
subito dicitur: Stulte, hac nocte morieris, cujus
erunt quae congregasti?
</p><p>VERS. 4.---<em>Generatio vadit, et generatio venit, terra autem
in saeculum stat.</em> Aliis morientibus, nascuntur alii;
<nobr><sub></sub></nobr> et quos videras, non vides; incipiesque videre eos
qui ante non erant, sed subito nascuntur. Quid vanius
hac vanitate, quam terram manere, quae hominum
causa facta est, et ipsum hominem, terrae dominum,
in pulverem repente dissolvi? Signanter
dixit, <em>terra in saeculum stat, non in saecula saeculorum,
quia coelum et terra transibunt, et ecce facta erunt
omnia nova.</em>
</p><p>VERS. 5.---<em>Oritur sol, et occidit, et ad locum suum
revertitur, ut iterum oriatur.</em> Ipse sol, qui ad lucem
mortalibus datus est, ortu suo et occasu quotidie
interitum mundi demonstrat, qui per incognitas vias
nobis ab occasu ad ortum regreditur, expletoque
noctis circulo, de thalamo suo novus exoritur. Hoc
autem totum idcirco dicit, ut doceat mutationibus
<nobr><sub></sub></nobr> temporum et ortu occasuque siderum, humanam
aetatem labi, et interire dum nesciat.
</p><p>{414} VERS. 6.---<em>Vadit ad Austrum, et gyrat ad
Aquilonem, gyrans gyrando vadit spiritus per circulos
suos.</em> Ipsum solem spiritum nominavit, quia animet,
et inspiret, et vivificet omnia, sicut veris tempore,
in quo principium mundi aestimatur esse, singulis
annis videmus: obliqua enim linea est zodiaci circuli,
et zona [<em>Ms.,</em> circuli zona], per quam cursus
est solis. Ideo brumali tempore ad australia, devexo
tramite vergit sol, et iterum aestivo circulo se tollit
ad borealia, ne si uno modo curreret, alia calor, alia
frigus consumeret. Aliter vero: Sol Christus Deus
omnia vivificat et illuminat spiritalis gratiae splendore
et virtute, in cujus pennis sanitas est: qui credenti
<nobr><sub></sub></nobr> in eum [<em>Ms.,</em> in eo] oritur, et infideli cuilibet occidit.
</p><p>VERS. 7.---<em>Omnia flumina intrant in mare, et mare
non redundat, ad locum unde exeunt flumina revertuntur,
ut iterum fluant.</em> Dicunt philosophi, aquas
dulces quae in mare influunt, vel ardente desuper
sole consumi, vel salsuginis maris esse pabula. Sed
[et] Ecclesiastes noster, id est Christus ipsarum conditor
aquarum, dicit [<em>Ms.,</em> ducit] eas per occultas
terrae venas ad capita fontium regredi, et de matrice
abysso in sua semper bullire principia. Possumus
tamen, sub fluminum et maris nomine, per metaphoram
homines [<em>Ms.,</em> humanum genus] intelligere,
<nobr><sub></sub></nobr> qui in terram, unde sumpti sunt, redeunt, postquam
in primo audierunt peccatore: Terra es, et in terram
ibis; nec tamen terra impletur multitudine mortuorum.
</p><p>VERS. 8.---<em>Cunctae res difficiles, non potest homo
eas explicare sermone.</em> Non saturatur oculus visu,
nec auris impletur auditu. Nullatenus valet sermo
explicare causas naturasque rerum; nec oculus saturari,
ut rei possit dignitatem intueri [<em>Ms.,</em> nec oculus,
ut rei poscit dignitas, intueri); nec auris, instituente
doctore, ad summam rerum notitiam pervenire.
Nam modo omnia in aenigmate cernuntur, et
ex parte intelliguntur, donec perfecta veniat scientia,
quae in hoc mortali corpore esse non poterit. Tamen
haec sententia maxime contra eos agit qui, sine labore
<nobr><sub></sub></nobr> et discendi studio, sanctarum Scripturarum sibi
notitiam promittunt, aestimantes se sapientes, cum
sunt insipientes.
</p><p>VERS. 9, 10.---<em>Quid est quod fuit? ipsum, quod
futurum est.</em> Quid est quod factum est? ipsum, quod
faciendum est. Nihil sub sole novum, nec valet quisquam
dicere, ecce hoc recens est. De naturis in primordio
mundi creatis videtur dicere, et de successione
earum, quomodo veniunt, et quomodo transeunt.
Verbi gratia: dum homo moritur, homo nascitur.
Eadem natura fuit morientis, quae et nascentis erit.
Similiter de avibus, piscibus, serpentibus et omnibus
animantibus, intelligendum est, nec non in herbis et
arboribus caeterisque rerum naturis, nihil novum
invenitur quod ante non esset: nihil periturum, quod
<nobr><sub></sub></nobr> postea non fiat [<em>Ms.,</em> fiet]. Ideo dicit Scriptura: Requievit
Deus die septimo ab omnibus operibus suis,
id est, a novarum creatione naturarum cessavit, non
a gubernatione, de qua ipsa Veritas ait: <em>Pater meus
usque modo operatur, et ego operor.</em> Unde ex primordialibus
creaturarum seminibus totius saeculi tempus
naturali cursu peragitur.
</p><p>VERS. 11.---<em>Jam enim praecessit in saeculis, quae
fuerunt ante nos.</em> Non est priorum memoria, sed nec
eorum quidem quae post futura sunt, erit recordatio
apud eos qui futuri sunt in novissimo. Sicut praeterita
quae olim fuerunt, apud nos abscondit oblivio, sic
ea quae nunc nobiscum praesentialiter fiunt, hi qui
nasci habent, scire non poterunt, Quia cuncta silentio
peribunt, et quasi non fuerint, abscondentur, et complebitur
<nobr><sub></sub></nobr> illa sententia: <em>Vanitas vanitatum, omnia vanitas.</em>
[Vanitas vanitatum] quia omnia transeunt, et
more fluentis aquae vadunt, et non redibunt. Cui
sententiae totus mundus testis est, et maxime humanum
genus.
</p><p>VERS. 12.---<em>Ego Ecclesiastes fui rex Israel, in
Hierusalem.</em> Hucusque praefatio generaliter de hujus
saeculi vanitatibus disputat. Hinc ad semetipsum redit,
et quis esset, ostendit; vel quomodo experimento
omnia cognoverit et docuerit. Ideo consequenter subjunxit:
</p><p>VERS. 13.---<em>Et proposui in animo meo quaerere et
investigare sapienter de omnibus quae fiunt sub sole.</em>
<nobr><sub></sub></nobr> Hanc occupationem pessimam dedit Deus filiis hominum,
ut distendantur in ea. Dedit vero, dixit, eo locutionis
genere quo Apostolus ad Romanos ait: <em>Tradidit
eos Deus in reprobum sensum</em> <strong>(Rom. I, 6)</strong>. Id
est, permisit eos, propter praecedentia peccata, in
reprobum cadere sensum. Proposuit ergo Ecclesiastes,
primo {415} omnium cor suum ad sapientiam
requirendam, et ultra licitum se extendens, voluit
causas rationesque cognoscere, quare parvuli corriperentur
a daemone, cur naufragia pios impiosque
pariter absorberent: utrum haec et his similia causa
[<em>Ms.,</em> casu] evenirent, an judicio Dei et providentia.
Si non judicio, ubi providentia Dei
<br>@ Lege ex sancto Hieronymo in hunc locum: «Et si casu, ubi providentia? Si judicio, ubi justitia?»? Haec, inquit,
nosse desiderans, intellexi superfluam curam, et sollicitudinem
per diversa cruciantem, a Deo hominibus
<nobr><sub></sub></nobr> datam, ut scire cupiant quod scire non licitum
est. Et hoc propter curiositatem, in quam se sua
sponte injecerunt, permisit eos Deus [in eis] laborare
eventibus vitae hujus, in quibus nullam rationem invenire
valuerunt.
</p><p>VERS. 14.---<em>Vidi quae fiunt cuncta sub sole, et ecce
universa vanitas, et afflictio spiritus.</em> Aliter [<em>In ms.</em>
aliter <em>omitt.</em>] est sensus: Consideravi universa quae
in mundo sunt, et nihil aliud deprehendi quam vanitatem
et malitiam, id est miserias spiritus, quibus
animus diversis fatigatur cogitationibus. Laborat
[<em>Ms.,</em> labor] sapiens cognoscere quod humanae non
est datum sapientiae scire.
</p><p>VERS. 15.---<em>Perversi difficile corriguntur, et stultorum
infinitus est numerus.</em> Sanctorum numerabilis
<nobr><sub></sub></nobr> est multitudo, stultorum vero congregatio non est
numero digna. Tale quid et Psalmista ait: <em>Dinumerabo</em>
eos, id est sanctos, <em>super arenam maris</em> <strong>(Psal.
CXXXVIII, 18)</strong>, id est stultos qui arenae comparantur.
Sicut ad Abraham Dominus dixit: <em>Et erit semen tuum
sicut stellae coeli, et sicut arena maris</em> <strong>(Gen. XXII, 17)</strong>.
In stellis intellige sanctos, de quibus Psalmista ait:
<em>Qui numerat multitudinem stellarum, et omnibus eis
nomina vocat</em> <strong>(Psalm. CXLVI, 4)</strong>. In arena, peccatores,
de quibus dicitur: <em>Perdentur peccatores de
terra.</em>
</p><p>VERS. 16.---<em>In corde meo locutus sum, dicens:</em>
ecce magnus effectus sum, et praecessi sapientia omnes
qui fuerunt ante me in Hierusalem, et mens mea contemplata
est multa sapienter, et didicit. Legimus et in
<nobr><sub></sub></nobr> Regum libris, multae sapientiae fuisse Salomonem, et
hoc a Deo speciale donum prae caeteris saeculi divitiis
vel honoribus postulasse <strong>(III Reg. III)</strong>. Mundi ergo
cordis oculus multam sapientiam et scientiam contuetur.
Ideo non ait, multam sapientiam et scientiam
sum locutus, sed [multam sapientiam et scientiam]
vidit cor meum: non enim possumus eloqui omnia
quae sentimus: latior est enim cordis intelligentia
quam oris interpretatio.
</p><p>VERS. 17.---<em>Dedi quoque cor meum, ut scirem prudentiam,
atque doctrinam, erroresque et stultitiam, et
agnovi quod in his quoque esset labor et afflictio spiritus.</em>
Contraria contrariis intelliguntur, et sapientia
<nobr><sub></sub></nobr> prima est stultitia caruisse. Stultitia autem carere
non potest, nisi qui intellexerit eam. Unde et plura
sunt in rebus noxia creata, ut, dum vitamus ea, ad
sapientiam erudiamur. Aequalis ergo studii fuit Salomoni
scire sapientiam, errorem et stultitiam, ut
in appetendis aliis, et aliis declinandis, veracius sapientia
probaretur. Et agnovi quod in hujusmodi cogitationibus
afflictio spiritus et perturbatio animi
esset.
</p><p>VERS. 18.---<em>Eo quod in multa sapientia multa sit
indignatio;</em> et qui addit scientiam, addit dolorem.
Quanto magis quis sapientiam fuerit consecutus,
tanto plus indignatur subjacere [<em>Ms.,</em> subjicere] se
vitiis, et procul esse a virtutibus quas requirit: dolet
ignorantiam, dum quaerit scientiam. Intelligit se
<nobr><sub></sub></nobr> ex parte agnoscere, et ad plenum intelligendi lumen
rerum occultarum se non posse pervenire videt, ideo
addit dolorem, qui addit scientiam.
</p><p>
</p><h4>CAPUT II.</h4>
<p>VERS. 1.---<em>Dixi in corde meo:</em> Vadam et affluam
deliciis, et fruar bonis, et vidi quod hoc quoque esset
vanitas. Hic concionatoris modo, communi sententia
vulgi loquitur, quam tamen vanam ostendit. Et est
sensus: Postquam in multitudine sapientiae, et adjectione
scientiae, dolorem et laborem esse comprehendi,
et nihil aliud nisi cassum laborem et inane
certamen, transtuli me ad laetitiam, ut luxu fruerer,
et congregarem opes, et ut divitiis abundarem, et
perituras voluptates caperem, antequam morerer.
Sed et in hoc vanitatem ipse perspexi, dum praeterita
<nobr><sub></sub></nobr> voluptas praesentem non juvat, et exhausta non satiat.
Ideo intellexi carnalem luxuriam esse vanitatem,
et adjeci dicens:
</p><p>{416} VERS. 2.---<em>Risum putavi errorem, et gaudio
dixi:</em> Quid frustra deciperis? Hoc est quod in Evangelio
legitur: <em>Vae vobis qui ridetis, quia lugebitis</em>
 <strong>(Luc. VI, 25)</strong>. Decipiuntur vero qui carnalia in hoc
saeculo sequuntur desideria, et magis carnaliter vivunt
quam spiritualiter, aestimantes perpetuum esse
quod velut umbra citissime transibit [<em>Ms.,</em> transiet],
et labor dolore punietur. Potest hoc et de haereticis
accipi, qui falsis dogmatibus acquiescentes, laeta sibi
et prospera promittunt, dum sint filii perpetuae perditionis.
</p><p>VERS. 3.---<em>Cogitavi in corde meo abstrahere a vino</em>
<nobr><sub></sub></nobr> carnem meam, ut transferrem animum meum ad sapientiam,
devitaremque stultitiam, donec viderem quid
esset utile filiis hominum, quo [Ms., quid] <em>facto opus
est sub sole, numero dierum vitae suae.</em> Eleganter autem
voluptatem ebrietati comparavit, siquidem ebrietas
evertit animi vigorem: quam [<em>Ms.,</em> quem] qui
potuerit sapientia commutare, et (ut in quibusdam
codicibus habetur) obtinere laetitiam spiritalem, is
poterit ad scientiam rei istius pervenire, quid in hac
vita appetendum, quidve vitandum sit.
</p><p>VERS. 4-14.---<em>Magnificavi opera mea, aedificavi
mihi domos, et plantavi vineas;</em> feci hortos et pomaria,
et consevi ea cuncti generis arboribus, et exstruxi mihi
piscinas aquarum, ut irrigarem silvam lignorum germinantium;
<nobr><sub></sub></nobr> possedi servos et ancillas, multamque familiam
habui; armenta quoque et magnos ovium greges,
ultra omnes qui fuerunt ante me in Hierusalem;
coacervavi mihi argentum, et aurum, et substantias
regum et provinciarum; feci mihi cantores, et cantatrices
et delicias filiorum hominum, scyphos et urceolos
in ministerio ad vina fundenda: et supergressus sum
opibus omnes, qui fuerunt ante me in Hierusalem.
Sapientia quoque perseveravit mecum. Et omnia quae
desideraverunt oculi mei, non negavi eis; nec prohibui
cor meum, quin omni voluptate frueretur, et oblectaret
se in iis quae praeparaveram; et hanc ratus sum partem
meam, si uterer labore meo. Cumque me convertissem
ad universa opera quae fecerant manus meae,
et ad labores in quibus frustra sudaveram, vidi in omnibus
<nobr><sub></sub></nobr> vanitatem, et afflictionem animi, et nihil permanere
sub sole. Transivi ad contemplandam sapientiam,
erroresque et stultitiam. Quid est, inquam, homo, ut
sequi possit regem factorem suum? Et vidi quod tantum
praecederet sapientia stultitiam, quantum differt
lux a tenebris. Sapientis oculi in capite ejus, stultus in
tenebris ambulat. Et didici quod unus utriusque esset interitus.
Videtur mihi utilius esse legentibus haec omnia
quae Ecclesiastes de sua gloria subinfert, brevi cuncta
sermone comprehendere, et quasi in unum corpus
sensum redigere, ut possint facilius intelligi quae dicuntur.
Igitur ea quae putantur in saeculo bona, quasi
rex et potens habui. Aedificavi mihi palatia, vitibus
colles montesque consevi, et ne quid deesset de luxu
vel voluptate [<em>Ms.,</em> ad luxum et voluptatem], hortos
<nobr><sub></sub></nobr> mihi pomariaque plantavi, diversi generis arbores
instituens, quas collectae aquae in piscinas desuper
irrigarent, ut longus viror [<em>Ms.,</em> longius vigor] humore
perpeti nutriretur. Servorum quoque sive
emptorum sive ancillarum sive vernaculorum mihi
fuit innumera multitudo, et quadrupedum greges
multi, boum scilicet et ovium, quantum nullus alter
ante me rex habuit in Hierusalem. Nec non et thesauri
argenti et auri innumerabiles condebantur,
quos diversorum regum et gentium tributa contulerunt.
Unde et accidit ut ex nimiis opibus ad majores
delicias provocarer, et musicorum chori mihi tibiali
voce [<em>Apud Hier.,</em> tibia, lyra, voce] concinerent, ut
uterque sexus in conviviis mihi ministraret. Sed
quanto ista crescebant, tanto sapientia deerat. Nam
<nobr><sub></sub></nobr> in quamcunque voluptatem cupido traxisset me, infrenis
per praeceps ferebar, putabamque hunc esse
fructum laborum meorum, si ipse in luxuriae [<em>Ms.,</em>
luxuria] libidine consumerer. Tandem in me reversus,
et quasi de gravi somno evigilans aspexi, et
manus meas, et opera mea plena vanitatis, plena
sordium, plena spiritu erroris intuitus sum. Nihil
enim quod in mundo putatur bonum, bonum potui
reperire. Reputans igitur quae essent sapientiae bona,
et quae stultitiae mala, consequenter in laudem illius
hominis erupi, qui post vitia se refrenans, virtutum
possit esse sectator. Magna quippe distantia est inter
sapientiam et stultitiam, et quantum dies distat a
nocte, tantum virtutes a vitiis separantur. Videtur
<nobr><sub></sub></nobr> mihi itaque qui sapientiam sequitur, oculos ad coelum
semper erigere, et in sublime os habere erectum,
eaque quae super verticem sunt, contemplari: qui
vero stultitiae et vitiis deditus {417} sit, versari in
tenebris et in rerum ignorantia volutari. Cumque
haec ita se habeant, inter sapientem et stultum ea
distantia est, quod alter diei, alter tenebris comparetur:
ille oculos ad coelum levat, iste in terram
deprimit. Repente autem mihi cogitatio ista subrepsit,
quare sapiens et stultus communi pereant interitu;
cur eadem plaga, eodem eventu, eadem morte
premantur; cur eaedem sint utrique angustiae. Sunt
vero qui haec verba Ecclesiastis ab eo loco ubi ait:
<em>Magnificavi opera mea, usque ad hunc locum in que
ait:</em> <em>Sapientis oculi in capite ejus,</em> de Christo interpretari
<nobr><sub></sub></nobr> conantur. Sed quibusdam in locis laboriosa
est interpretatio, nisi forte de membris illius intelligi
possint. Ideo nos historiali tantummodo intelligentia
in hoc loco contenti sumus, maxime quia nobis non
est propositum omnia dicere quae a diversis inveniuntur
auctoribus dicta, sed ea commatico sermone,
quae ad sensum planiorem pertinere videntur, paucis
perstringere verbis.
</p><p>VERS. 15, 16.---<em>Et dixi in corde meo:</em> Si unus et
stulti et meus occasus erit, quid mihi prodest quod
majorem sapientiae dedi operam? Locutusque cum
mente mea, animadverti quod hoc quoque esset vanitas.
Non enim erit memoria sapientis similiter ut
stulti in perpetuum, et futura tempora oblivione cuncta
pariter operient: moritur doctus similiter ut indoctus.
<nobr><sub></sub></nobr> Haec enim diligentius considerans dixi: Sapiens et
stultus, justus et impius, aequali morte moriuntur
[<em>Hier.,</em> sorte morientur], et omnia in hoc saeculo
mala eventu simili sustinebunt. Sicut enim impius
tribulationes patitur, ita etiam et justus: nec quemlibet
in hoc saeculo sua adjuvabit justitia, sed omnia
incerta sunt, pro quo quid cui eveniat. Si ita est,
dixi in corde meo: Quid mihi ergo prodest quod secutus
sum sapientiam, et plus caeteris laboravi, si
meus occasus et stulti aequalis erit? Sed rursum cogitans,
diligentiusque considerans, non similem sapientem
et stultum habere in futuro memoriam
quando consummatio veniet universitatis; et nequaquam
pari exitu injustus et justus judicabitur, quia hic
ad refrigeria, ille pergit ad poenam: ideo priorem sententiam
<nobr><sub></sub></nobr> meam damnavi, et me stulte locutum esse intellexi,
et errasse, qui [<em>Ms.,</em> quia] antea sic senseram.
</p><p>VERS. 17-19.---<em>Idcirco taeduit me vitae meae, videntem
mala esse universa sub sole, et cuncta vanitatem
atque afflictionem.</em> Rursum detestatus sum omnem
industriam meam, qua sub sole studiosissime laboravi;
habiturus haeredem post me, quem ignoro utrum sapiens
an stultus futurus sit, et dominabitur in laboribus
meis, in quibus desudavi et sollicitus fui; et est
quidquam tam vanum? Videtur quidem de divitiis et
opibus retractare, quia secundum Evangelium repentina
morte subtracti, quali moriamur haerede,
nescimus utrum sapiens an stultus sit, qui nostro labore
est fruiturus. Et hoc Salomoni malum accidisse,
<nobr><sub></sub></nobr> Regum libri testantur, qui Roboam insipienti
filio labores suos reliquit. Sed melius intelligendum
est [<em>Ms.,</em> aestimo] de spiritali labore, in quo diebus
ac noctibus vir sapiens in lege Domini meditatur, et
Scripturarum sanctarum desudat interpretatione, et
libros componit multos, ut memoriam sui posteris
[<em>Ms.,</em> suis posteris] relinquat, et nihilominus labores
illius in manus stultorum perveniunt, qui frequenter
secundum perversitatem cordis sui, ex sanctorum
Patrum dictis, haereticae pravitatis semina capiunt,
et alienos labores calumniantur.
</p><p>VERS. 20-23.---<em>Unde cessavi, renuntiavitque cor
meum ultra laborare sub sole:</em> nam cum alius laborat
in sapientia, et doctrina, et sollicitudine, homini otioso
quaesita dimittit; et hoc ergo vanitas et magnum malum.
<nobr><sub></sub></nobr> Quid enim proderit homini de universo labore
suo, et afflictione spiritus, qua sub sole cruciatus est?
Cuncti dies ejus doloribus et aerumnis pleni sunt, nec
per noctem mente requiescit; et haec, nonne vanitas?
Hic ut supra de incerto haerede loquitur, utrum
stultus an sapiens futurus sit, qui labore alterius
fruiturus sit: et in eumdem circulum res revertitur
ut labores morientium deliciae sint viventium.
Maxime tamen de labore sapientiae disputat, in
quo studiosi [<em>Ms.,</em> studiose] vel rerum spiritalium
vel visibilium, die ac nocte laborant, ignorantes in
quorum manus perveniant opuscula sua, utrum sapientes
de litteris disputent suis, vel etiam stulti et
otiosi. Est quidquam tam vanum? quia nec noctibus,
nec diebus cessat a labore, et nescit ad quem profectum
<nobr><sub></sub></nobr> futuro tempore labores evenient sui.
</p><p>{418} VERS. 24-26.---<em>Nonne melius est comedere
et bibere, et ostendere animae suae bona de laboribus
suis? Et hoc de manu Dei est.</em> Quis ita vorabit et
deliciis affluet ut ego? Homini bono in conspectu suo
dedit Deus sapientiam et scientiam et laetitiam: peccatori
autem dedit afflictionem et curam superfluam,
ut addat et congreget et tradat ei, qui placuit Deo:
sed et hoc vanitas, et cassa sollicitudo mentis. Aliud
est ex consideratione rationis, aliud est ex infirmantis
vulgi tentatione disputare. Hic quid indoctum
vulgus sentiat videtur definire. Ubi vero ait: <em>Melius
est ire ad domum luctus quam ad domum convivii,
ex rationis discretione ostendit se loqui.</em> Dicamus
tamen secundum consequentiam superioris disputationis.
<nobr><sub></sub></nobr> Postquam universa tractavi, et nihil in istius
mundi labore perpetuum intellexi, posterioremque
generationem prioris frui laboribus, tum mihi visum
est, hoc in rebus esse justissimum, et quasi Dei donum,
ut suo quis labore frueretur, bibens et comedens,
et pro tempore parcens [<em>Al.,</em> pascens] opibus
congregatis. Et hoc siquidem Dei donum [<em>Ms.,</em> munus]
est, talem justo dari viro mentem, ut ea,
quae curis vigiliisque quaesivit, ipse consumat.
Sicut e contrario irae Dei est, ut peccator diebus ac
noctibus opes congreget, et nequaquam eis utens,
derelinquat his qui in conspectu Dei justi sunt. Sed
et hoc, inquit, diligenter inspiciens, et videns omnia
morte finiri, vanissimum judicavi. Haec interim super
<nobr><sub></sub></nobr> litteram, ne videamur penitus simplicem praeterire
sensum; et dum spiritales divitias sequimur, historiae
contemnere paupertatem. Bonum est itaque
veros cibos et veram sumere potionem, quos de
agni carne et sanguine in divinis voluminibus invenimus,
de quibus dicitur in Cantico canticorum: <em>Comedite,
amici mei, bibite et inebriamini</em> <strong>(Cant. V, 1)</strong>.
Ad quos ipsa vocat Sapientia, dicens: <em>Venite, comedite
panem meum, et vinum, quod miscui vobis.</em> Relinquite
infantiam et vivite, et ambulate per vias prudentiae
<strong>(Prov. IX, 5, 6)</strong>. Quis enim vel comedere, vel cum
opus est, parcere [<em>Al.,</em> pascere] potest absque Deo,
qui praecipit sanctum canibus non esse mittendum,
et docet quomodo in tempore sint danda cibaria?
Pulchre enim homini dat Deus bono sapientiam,
<nobr><sub></sub></nobr> et scientiam, et laetitiam. Nisi enim bonus fuerit, et
mores suos, Dei adjuvante gratia, proprio arbitrio
[<em>Ms.,</em> pro arbitrio] ante correxerit
<br>@ <nobr><sub></sub></nobr> Apud Hier. in locum: «Nisi enim bonus
fuerit, et mores suos proprio arbitrio ante correxerit.
Quam sancti Patris sententiam, quae quidpiam
Pelagiani erroris redolere videri posset, Alcuinus ad
<nobr><sub></sub></nobr> catholicae doctrinae sensum, qui post Hieronymum
clarius ubique terrarum definitus est, ita ex ingenio
temperavit. (<em>Editor Veronensis Operum S.</em> Hier.), sapientiam, et
scientiam, et laetitiam non merebitur. Ut ergo bono
coram se dedit Deus sapientiam et caetera, sic peccatorem
suo arbitrio derelinquens, facit congregare
divitias, et hinc inde perversorum dogmatum consuere
cervicalia: quae cum vir sanctus et placens
Deo viderit, intelligit quia vana sunt, et praesumptione
spiritus composita. Nec mirandum quod dixerit,
<em>peccatori dedit sollicitudinem, etc.,</em> <em>dedit enim</em>
pro <em>dimisit, intelligendum est.</em> Propterea dat ei sollicitudinem
sive afflictionem, quia peccator fuit; et
non esse causam afflictionis in Deo, sed in illo qui
sponte sua ante peccaverit.
</p><p>
</p><h4>CAPUT III.</h4><nobr><sub></sub></nobr> 
<p>VERS. 1.---<em>Omnia tempus habent, et suis spatiis
transeunt universa sub coelo.</em> Incertum et fluctuantem
statum conditionis humanae in superioribus docuit.
Nunc vult omnia ostendere sibi in mundo esse
contraria, et nihil stare perpetuo, eorum duntaxat
quae sub coelo sunt, et tempori obnoxia sunt; quia
caeterae substantiae spiritales nec coelo, nec tempore
continentur.
</p><p>VERS. 2-8.---<em>Tempus nascendi, et tempus moriendi;</em>
tempus plantandi, et tempus evellendi quod plantatum
est; tempus occidendi, et tempus sanandi; tempus
destruendi, et tempus aedificandi; tempus flendi, et
tempus ridendi; tempus plangendi, et tempus saltandi;
<nobr><sub></sub></nobr> tempus spargendi lapides, et tempus colligendi;
tempus amplexandi, et tempus longe fieri ab amplexibus;
tempus acquirendi, et tempus perdendi; tempus
custodiendi, et tempus abjiciendi; tempus scindendi,
et tempus consuendi; tempus tacendi, et tempus loquendi;
tempus dilectionis, et tempus odii; tempus
belli, et tempus pacis. Nulli {419} dubium est, quod
ortus et interitus hominum Deo notus sit et praefinitus;
et idipsum esse parere quod plantare; mori,
quod plantatum est evellere. Haebraei omne hoc quod
de contrarietate temporum scriptum est, usque ad
<nobr><sub></sub></nobr> illum locum in quo ait: <em>tempus belli, et tempus pacis,
super Israel intelligunt.</em> Tempus fuit nascendi in patriarchis
populo Dei, tempus moriendi tempore Vespasiani
et Titi. Tempus plantandi in terra repromissionis
sub Jesu Nave, tempus evellendi, dum ducti
sunt in captivitatem a praefatis ducibus. Tempus occidendi
eos in Aegypto, et tempus liberandi de Aegypto.
Tempus destruendi [<em>Adde ex Hier.,</em> templi] sub Nabuchodonosor,
et tempus aedificandi sub Dario. Tempus
plangendi eversionem urbis, et tempus ridendi atque
saltandi sub Zorobabel, et Esdra, et Neemia. Tempus
dispergendi Israel per diversas gentes, et in unum congregandi,
quando reducti sunt de captivitate in patriam.
Tempus amplexandi, dum coelesti auxilio cingebantur;
tempus longe fieri a complexibus, dum pro
<nobr><sub></sub></nobr> peccatis suis derelicti sunt a Deo. Tempus quaerendi
de Babylonica captivitate, tempus perdendi eos in
excidio urbis sub Romanis. Tempus custodiendi legalia
mandata, tempus abjiciendi laciniosae legis praecepta.
Tempus scindendi, quando in duo regna post
Salomonem divisus est populus, et tempus consuendi
tempore Machabaeorum. Tempus tacendi prophetas,
nunc in captivitate Romana, et tempus loquendi
apostolos, dicente Domino: <em>Ite ad oves perditas
domus Israel</em> <strong>(Matth. X, 6)</strong>. Tempus dilectionis, quo
[<em>Hier.,</em> qua] eos sub patribus ante dilexit: et tempus
odii, dum Christo intulerant manus. Tempus
belli modo, non agentibus eis poenitentiam; tempus
pacis in futuro, quando intrat plenitudo gentium, et
sic omnis Israel salvus erit. Aliter altiori sensu:
<nobr><sub></sub></nobr> Tempus occidendi, et tempus sanandi, sicut ait:
<em>Ego occidam, et ego vivificabo</em> <strong>(Deut. XXXII, 39)</strong>. Sanat,
ad poenitentiam provocans: occidit juxta illum sensum:
<em>In matutino interficiebam omnes peccatores
terrae</em> <strong>(Psalm. C, 8)</strong>. Tempus destruendi, et tempus
aedificandi. Non possumus aedificare bona, nisi prius
destruxerimus mala. Tempus plorandi, et tempus
ridendi: nunc flendi tempus est, et in futuro ridendi,
Domino dicente: <em>Beati flentes, quoniam ipsi
ridebunt</em> <strong>(Luc. VI, 21)</strong>. Tempus plangendi, et tempus
saltandi. Eodem sensu quo supra. Plangendum est
impraesentiarum, ut in futuro saeculo spiritali saltatione
gaudeamus. Tempus spargendi lapides, et tempus
colligendi: quia tempus fuit gentilis populi dispergendi,
<nobr><sub></sub></nobr> et tempus rursum in Ecclesiam congregandi.
Tempus amplexandi, dum dictum est, <em>Crescite
et multiplicamini</em> <strong>(Gen. I, 28)</strong>; tempus longe fieri a
complexibus, ubi ait, <em>Dabo spadonibus locum in
domo mea meliorem a filiis et filiabus, locum sempiternum.</em>
Aliter: Tempus est sapientiam amplexandi,
id est, de coelestibus cogitandi, et tempus est iterum
curam corporis agendi. Tempus acquirendi populum
ex gentibus, et tempus perdendi populum Judaeorum.
Tempus custodiendi credentes ex nationibus,
et tempus abjiciendi incredulos ex Israel. Tempus
<nobr><sub></sub></nobr> scindendi, et tempus consuendi. Sub diversis sermonibus
idem nunc qui supra sensus est, in eo, quod
ait, tempus destruendi, et tempus aedificandi; ac deinde
tempus scindendi, et tempus consuendi: modo
enim Synagoga destruitur, ut aedificetur Ecclesia, et
alligant scissiones legales, ut Evangelii gloria consuantur
[<em>Ms.,</em> ut Evangelia consuantur]. Quod evangelistae
singuli perpetrarunt, de lege et prophetis adventus
Dominici testimonia consuentes. Tempus tacendi,
ut discamus quae sint docenda; tempus loquendi,
ut doceamus quae recte didicimus. Nihil
nobis videatur rectum esse, nisi quod discimus, ut
post multum silentium, de discipulis efficiamur magistri.
Tempus amandi legem, et ea quae ex lege fuerint
imperata: circumcisionem, hostias, sabbata,
<nobr><sub></sub></nobr> neomenias; et tempus odiendi ea, Evangelii gratia
succedente. Tempus belli, et tempus pacis. Quandiu
in hoc saeculo sumus, tempus est belli: cum migraverimus
autem de hoc saeculo, pacis tempus adveniet:
in pace est laus Dei [<em>Hier.,</em> locus Dei], et
civitas nostra Hierusalem de pace sortita vocabulum
est. Nemo ergo nunc se putet esse securum in tempore
belli, ubi certandum est, et apostolica arma
tractanda, ut victores quondam requiescamus in
pace.
</p><p>{420} VERS. 9-11.---<em>Quid habet homo amplius de
labore suo? vidi afflictionem quam dedit Deus filiis hominum.</em>
Cuncta fecit bona in tempore suo, et mundum
tradidit disputationi eorum, ut non inveniat homo
opus quod operatus est Deus ab initio usque ad finem.
<nobr><sub></sub></nobr> Plerique putant hoc de magistris esse dictum, quibus
Deus dedit sensum, ut quaererent naturas rerum,
et Creatorem laudarent ex eis, ne forte otiosa
mens torpesceret et in vitia corrueret. Prius enim
disputavit de diversitate temporum et varietate mutabilium
rerum, nunc dicit: <em>Quid habet amplius
homo de labore suo, nisi ut sapienter intelligat Creatorem
laudare in creaturis suis nec quicquam in hoc
saeculo perpetuum putare? Quid enim amplius habere
possumus in hoc saeculo laborando, quam ut nos
erudiamur ex diversitate creaturarum Creatoris
agnoscere magnitudinem, et omne bonum esse quod
Deus fecit, qui dedit mundum hominibus ad inhabitandum,
ut fruantur eo et varietates intelligant temporum,
nec quaerant quomodo creata sint omnia,</em>
<nobr><sub></sub></nobr> quare hoc vel illud ab initio mundi usque ad consummationem
fecerit crescere, manere, mutari.
</p><p>VERS. 12, 13.---<em>Et cognovi quod non esse