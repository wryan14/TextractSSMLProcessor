 sine fide salvari potest.
<strong>(VERS. 35.)</strong> «<em>Dixerunt ergo Judaei,</em> non ad
ipsum, sed <em>ad seipsos:</em> Quo hic iturus est, quia non
inveniemus eum? Nunquid in dispersionem gentium
<nobr><sub></sub></nobr> iturus est, et docturus gentes? Non enim sciebant
quid dixerint [<em>Ms.,</em> quod dixerunt]; sed quia ille voluit,
prophetaverunt. Iturus enim erat Dominus ad
gentes, non praesentia corporis sui,» sed potestate
divina in discipulis suis, de quibus dixit Propheta:
<em>Quam</em> pulchri {539} <em>sunt pedes evangelizantium pacem,
evangelizantium bona</em> <strong>(Rom. X, 15)</strong>? In his pedibus
Christus iturus erat ad gentes, et per eos docturus
gentes, ut fidem accepissent gentes, quam
Judaei spreverunt. Qui verum nescientes, prophetaverunt,
qui [<em>Ms.,</em> quia] et ignoraverunt Christum dicentem:
<em>Et ubi ego sum, vos non potestis venire.</em>
Quare non potestis venire? quia non vultis credere.
Quid est quod dixit, <em>ubi sum ego, nisi in sinu Patris,
consempiternus Patri sum? In terra loquebatur,</em> sed
<nobr><sub></sub></nobr> in Patris sinu se esse monstrabat.
</p><p>«
<br>@ <nobr><sub></sub></nobr> Ex S. Aug., tract. XXXII, num. 1, 8. Inter caeteras dispensationes Domini nostri, et
doctrinas salutis nostrae, et dubitationes Judaeorum
de Domino Jesu Christo quae dixit, quibus alii confunderentur,
alii docerentur; <em>novissimo festivitatis illius
die</em> (tunc enim ista agebantur, quae appellantur Scenopegia,
id est, tabernaculorum constructio), [de]
qua festivitate jam antea meminit charitas vestra
fuisse dissertum, vocat Dominus Christus, et hoc
non utcunque loquendo, sed clamando, ut qui sitit
veniat ad eum. Si sitimus, veniamus; et non pedibus,
sed affectibus; nec migrando, sed amando veniamus.
Quanquam secundum interiorem hominem,
et qui amat migrat. Sed aliud est migrare corpore,
aliud corde: migrat corpore, qui motu corporis mutat
<nobr><sub></sub></nobr> locum; migrat corde, qui motu cordis mutat affectum.
Si aliud amas, aliud amabas, non ibi es, ubi
eras. Clamabat ergo nobis Dominus: <em>Stabat et clamabat:</em>
</p><p>VERS. 38, 39.---<em>Si quis sitit, veniat ad me, et bibat.</em>
Qui credit in me, sicut dicit Scriptura, flumina
de ventre ejus fluent aquae vivae. «Quid hoc esset,
quando evangelista exposuit, immorari non debemus.
Unde enim dixerit Dominus: <em>Si quis sitit, veniat ad
me, et bibat;</em> et <em>Qui credit in me, flumina de ventre
ejus fluent aquae vivae, consequenter exposuit Evangelista,
dicens:</em> <em>Hoc autem dixit de Spiritu, quem
accepturi erant credentes in eum.</em> Hoc tantum sciamus,
quod de charitate hoc clamabat Dominus Jesus.
«Clamat ergo et dicit, ut veniamus et bibamus,
si intus sitit animus [<em>Aug.,</em> si intus sitiamus], quia
<nobr><sub></sub></nobr> cum biberimus, flumina aquae vivae fluent de ventre
nostro. Venter interioris hominis conscientia cordis
est [<em>Ms.,</em> ejus]. Bibito ergo isto liquore, reviviscit
purgata conscientia, et hauriens fontem habebit;
etiam ipsa fons erit. Quid est fons, vel quid est fluvius
qui emanat de ventre interioris hominis? Benevolentia
qua vult consulere proximo. Si enim putet
quia quod bibit soli ipsi debet sufficere, non fluit
aqua viva de ventre ejus: si autem proximo festinat
consulere, ideo non siccat, quia emanat. Videbimus
quid nunc sit quod bibunt qui credunt in Deum:
quia utique Christiani sumus, et si credimus, bibimus.
<nobr><sub></sub></nobr> Et unusquisque in se debet cognoscere, si bibit.
Et si bibit, largiatur ex eo quod bibit [<em>Aug.,</em> et si
vivit ex eo, quod bibit]; non enim nos deserit fons,
si non deseramus fontem. «Exposuit evangelista et
dixit, unde Dominus clamasset, ad qualem potum
invitasset, quidve ex bibentibus [<em>Ms.,</em> quid bibentibus]
propinasset, dicens: <em>Hoc autem dicebat de Spiritu,
quem accepturi erant credentes in eum.</em> Nondum
enim erat Spiritus datus, quia Jesus nondum
fuerat glorificatus. Quem dicit spiritum, nisi sanctum
[Spiritum?] Nam unusquisque homo habet in se proprium
spiritum, id est, animam. Anima [<em>Ms.,</em> animum.
Animus] enim cujusque ejus est spiritus. De
quo dicit Paulus apostolus: <em>Quis enim scit hominum
quae sunt hominis,</em> nisi spiritus hominis qui in ipso est
<nobr><sub></sub></nobr> <strong>(I Cor. II, 11)</strong>? Sed quid est quod ait: <em>Non enim erat
Spiritus datus, quia Jesus nondum erat glorificatus?
Nunquid non spiritus fuit in sanctis Dei prophetis
et patriarchis, qui multa per Spiritum sanctum futura
praedixerunt? Igitur et Elisabeth legitur Spiritu
sancto repleta esse, et Zacharias similiter, dicente
evangelista:</em> <em>Et Zacharias pater ejus repletus est
Spiritu sancto, et prophetavit</em> <strong>(Luc. I, 67)</strong>. Quid est,
quod dicit: <em>Spiritus sanctus necdum fuerat datus?
«Multa ergo indicia praecedentis </em>[<em>Aug.,</em> praecedentia]
Spiritus sancti habemus, antequam Dominus glorificaretur
resurrectione carnis suae; non enim alium
spiritum etiam prophetae habuerunt, qui Christum
venturum praenuntiaverunt. Sed modus quidam futurus
erat donationis [<em>Aug.,</em> dationis] hujus, qui
<nobr><sub></sub></nobr> omnino antea non apparuerat: de ipso hic dicitur.
Nusquam enim legimus antea congregatos homines
accepto Spiritu sancto, linguis omnium gentium locutos
fuisse. Post resurrectionem autem suam primum,
quando apparuit discipulis suis, dixit illis:
<em>Accipite</em> {540} <em>Spiritum sanctum</em> <strong>(Joan. XX, 22)</strong>. De
hoc ergo dictum est: <em>Non erat Spiritus datus, quia
Jesus nondum erat glorificatus.</em> Et insufflavit in faciem
eorum <strong>(Gen. II, 7)</strong>. Quo flatu primum hominem quem
fecit, vivificavit, et de limo erexit; quo flatu animam
membris ejus dedit; significans enim eumdem esse
spiritum, quem insufflavit [<em>Aug.,</em> significans eum se
esse, qui insufflavit] in faciem eorum, ut a luto exsurgerent,
et luteis operibus renuntiarent. Tunc primum
post resurrectionem suam Dominus, quam dicit
<nobr><sub></sub></nobr> evangelista glorificationem, dedit discipulis suis
Spiritum sanctum. Deinde commoratus cum eis XL
diebus, ut liber Actuum apostolorum demonstrat,
ipsis videntibus, et videndo deducentibus, ascendit
in coelum <strong>(Act. I, 3, 9)</strong>. Ibi peractis decem diebus,
die Pentecostes misit desuper Spiritum sanctum, qui,
sicut dixi, fuerant uno in loco congregati. Quo accepto
Spiritu sancto, omnium gentium linguis locuti
sunt. Quaerit aliquis forsitan, si baptizati in
Christo, et in charitate praeceptorum ejus viventes,
quare omnium gentium linguis non loquantur, dum
certum est Spiritum sanctum eos accepisse? Quia
<nobr><sub></sub></nobr> ipsa Ecclesia, quae est corpus Christi, omnium gentium
linguis loquitur. Quod tunc in primitiva Ecclesia
praesignatum est, quae in Judaea una tantummodo
gente initiata est, nunc vero ex omnibus gentibus
congregata. Quomodo vero unus tunc homo loquebatur
omnibus linguis, ita modo unitas sanctae Ecclesiae
omnibus loquitur linguis. «Accipimus ergo et
nos Spiritum sanctum, si amamus Ecclesiam, si
charitate compaginamur, si catholico nomine et fide
gaudemus. Igitur quantum quisque amat Ecclesiam
Christi, tantum habet Spiritum sanctum. Habemus ergo
Spiritum sanctum, si amamus Ecclesiam; amamus
autem, si in ejus compage et charitate consentimus
[<em>Ms.,</em> consistimus], quam Apostolus omnibus virtutibus
fiducialiter praeposuit. Quicunque ipsam habet, cuncta
<nobr><sub></sub></nobr> habebit bona; quia sine illa nihil proderit, quidquid
habere potuerit homo» <strong>(I Cor. XIII)</strong>. De qua beatus
Jacobus apostolus ait: <em>Qui autem offenderit in uno,
factus est omnium reus</em> <strong>(Jacob. II, 10)</strong>. De hac etiam
et ipsa Veritas ait: <em>In hoc enim cognoscent omnes,
quia mei discipuli estis, si dilectionem habueritis ad
invicem.</em> Cum ergo haec loquebatur Christus in die
novissimo festivitatis, quae modo proposuimus, et ut
potuimus, tractavimus,
</p><p>VERS. 40, 41.---<em>Ex illa ergo turba cum audissent</em>
quidam de turba <em>sermones Jesu, dicebant:</em> Hic est
vere propheta. Alii dicebant, hic est Christus
<br>@ <nobr><sub></sub></nobr> Hic textus in cod. ms. et aliis edit. omittitur, et
quae praecedunt, cum sequentibus uno sensu nectuntur
<nobr><sub></sub></nobr> sic: <em>tractavimus, nata est, etc.</em>. «
<br>@ <nobr><sub></sub></nobr> Ex S. Aug., tract. XXXIII, num. 1, 2. Nata
est de illo in turba dissensio, aliis putantibus, quod
ipse esset Christus; aliis dicentibus, quia de Galilaea
non exsurget Christus. Qui vero missi fuerant ut
<nobr><sub></sub></nobr> eum tenerent, redierunt immunes a crimine et pleni
admirationis. Nam et testimonium perhibuerunt divinae
doctrinae ejus, cum dicerent, a quibus missi
fuerant: <strong>(VERS. 45.)</strong> <em>Quare non adduxistis eum?
Responderunt enim nunquam se audivisse hominem
sic locutum.</em> <strong>(VERS. 46.)</strong> <em>Non enim quisquam sic loquitur
homo.</em> Ille autem sic locutus est, quia Deus
erat et homo. Tamen Pharisaei testimonium eorum
repellentes, dixerunt eis: (VERS. 47, 48.) <em>Nunquid
et vos seducti estis? Videmus enim delectatos vos esse
sermonibus illius.</em> <em>Nunquid aliquis de principibus
credidit in eum, aut ex Pharisaeis? Sed turba haec,
quae non novit legem, maledicti sunt.</em> Qui non noverant
legem, ipsi credebant in eum; et qui docebant
<nobr><sub></sub></nobr> legem, eum qui miserat legem, contemnebant: ut
impleretur quod dixerat ipse Dominus: <em>Ego veni, ut
non videntes videant, et videntes caeci fiant.</em> Caeci
enim facti sunt Pharisaei doctores, illuminati sunt
populi legem nescientes, et in auctorem legis credentes.
«Nicodemus tamen [unus] ex Pharisaeis, qui ad
Dominum nocte venerat, et ipse quidem non incredulus,
sed timidus; nam ideo et nocte venerat ad
lucem, quia illuminari volebat et sciri timebat. Respondit
[Judaeis]: <strong>(VERS. 51.)</strong> <em>Nunquid lex nostra
judicat hominem, nisi audierit ab ipso prius, et cognoverit
quid faciat? Volebant enim illi perversi
</em>[<em>Aug.,</em> perverse] ante esse damnatores quam cognitores.
<nobr><sub></sub></nobr> Sciebat autem Nicodemus, vel potius credebat,
quia si tantummodo eum patienter vellent audire,
forte similes fierent illis qui missi sunt tenere
eum, et maluerunt credere illi quam tenere illum.
Responderunt ex praejudicio cordis sui, quod et illis:
<strong>(VERS. 52.)</strong> <em>Nunquid et tu Galilaeus es? Id est, quasi
a Galilaeo seductus.</em> Dominus {541} enim Galilaeus dicebatur,
quoniam de Nazareth civitate erant parentes
ejus. Secundum Mariam dixi parentes, non secundum
virile semen: non enim quaesivit in terra
nisi matrem, qui jam habebat desuper Patrem. Nam
utraque ejus nativitas mirabilis fuit; divina sine matre,
humana sine Patre homine. Quid ergo illi quasi
legis doctores ad Nicodemum? <strong>(VERS. 53.)</strong> <em>Scrutare
Scripturas, et vide quia propheta a Galilaea non surget.</em>
<nobr><sub></sub></nobr> Sed Dominus prophetarum inde surrexit. <em>Reversi</em>
sunt, inquit evangelista, <em>unusquisque in domum
suam.</em>»
</p><p>
</p><h4>CAPUT XIX.</h4>
<em>Mulierem in adulterio deprehensam, adductamque ad
se, nec ab accusatoribus condemnatam, ipse sub
conditione, qua ulterius non peccaret, absolvit.</em>
<h4>CAPUT VIII, VERS. 1, 2.</h4>---<em>Inde Jesus perrexit in
montem Oliveti, et diluculo iterum venit in templum.</em>
«
<br>@ <nobr><sub></sub></nobr> Ex hom. 5 Ven. Bedae. Mons quippe Oliveti sublimitatem Dominicae pietatis
et misericordiae designat. Quia et Graece <b>ἔλεος</b>
misericordia, olivetum vocatur <b>ἐλαιών</b>; et ipsa unctio
olei fessis ac dolentibus membris solet afferre levamen.
Sed et hoc quod oleum et virtute ac puritate
praeeminet, et quemcunque ei liquorem superfundere
<nobr><sub></sub></nobr> volueris, confestim hunc transcendere, eique superferri
consuevit, gratiam misericordiae coelestis non
inconvenienter insinuat, de qua scriptum est: <em>Suavis
Dominus universis, et miserationes ejus super omnia
opera ejus</em> <strong>(Psalm. CXLIV, 9)</strong>. Tempus quoque diluculi
exortum ejusdem gratiae [<em>Al.,</em> ejusdem gratiam
exortam], qua remota legis umbra, lux evangelicae
veritatis erat revelanda, demonstrat. Pergit ergo
Jesus in montem Oliveti, ut arcem misericordiae in
se constare denuntiet. <em>Venit iterum diluculo in templum,
ut eamdem misericordiam, cum incipiente
novi testamenti lumine fidelibus, templo videlicet
suo, pandendam praebendamque significet.</em> <em>Et omnis,</em>
inquit, <em>populus venit ad eum, et sedens docebat eos.</em>
Sessio Domini humilitatem incarnationis ejus, per
<nobr><sub></sub></nobr> quam nobis misereri dignatus est, insinuat. Bene autem
dicitur quia cum sedens doceret Jesus, omnis
populus venit ad eum: quia postquam humilitate
suae incarnationis proximus hominum factus est, libentius
est a multis ejus sermo receptus; a multis,
inquam, est [ejus] sermo receptus; namque a pluribus
est superba impietate contemptus. Audierunt
enim mansueti, et laetati sunt <strong>(Psalm. XXXIII, 3)</strong>.
<strong>(VERS. 3.)</strong> Denique Judaei tentantes, <em>adduxerunt mulierem
in adulterio deprehensam, interrogantes quid
de ea fieri juberet.</em> Quoniam Moyses talem lapidare
mandaverat <strong>(Levit. XX)</strong>, ut si et ipse hanc lapidandam
<nobr><sub></sub></nobr> decerneret, deriderent eum, quasi misericordiae quam
semper docebat oblitum; si lapidari vetaret, striderent
dentibus suis in eum, et quasi fautorem scelerum
legisque contrarium, velut merito damnarent.
<strong>(VERS. 6.)</strong> <em>Jesus autem inclinans se deorsum, digito
scribebat in terra.</em> Per inclinationem Jesu humilitas,
per digitum, qui articulorum compositione flexibilis
est, subtilitas discretionis exprimitur; porro per terram,
cor humanum, quod vel bonarum vel malarum
actionum solet reddere fructus, ostenditur. Postulatus
ergo Dominus judicare de peccatrice, non statim
dat judicium, sed prius se inclinans deorsum, digito
scribit in terra, ac sic demum quod obnixe rogatur
[<em>Ms.,</em> quam enixe rogatus], judicat: nos videlicet
typice instituens [<em>Ms.,</em> instruens], ut cum quaelibet
<nobr><sub></sub></nobr> proximorum errata conspicimus, non haec antea reprehendendo
judicemus, quam ad conscientiam nostram
Lumiliter reversi, digito eam discretionis solerter
exculpamus [<em>Ms.,</em> exsculpamus]; et quid in ea
conditori placeat, quidve displiceat, sedula examinatione
dirimamus, juxta illud Apostoli: <em>Fratres, et si
praeoccupatus fuerit homo in aliquo delicto, vos qui
spiritales estis, instruite hujusmodi in spiritu mansuetudinis,
considerans teipsum, ne et tu tenteris</em> <strong>(Gal.
VI, 1)</strong>.
<p>VERS. 7.---<em>Cum autem perseverarent interrogantes
eum, erexit se et dixit eis:</em> Qui sine peccato est vestrum,
primus in illam lapidem mittat. Quia hinc et
inde Domino Scribae et Pharisaei tendebant laqueos
insidiarum, putantes eum vel immisericordem futurum
<nobr><sub></sub></nobr> in judicando, vel injustum: praevidens ille dolos,
quasi {542} fila transit araneae, et judicium justitiae
per omnia et mansuetudinem pietatis ostendens.
Ecce temperantia miserandi, <em>qui sine peccato est vestrum;</em>
ecce iterum justitia judicandi, <em>primus in illam
lapidem mittat.</em> Ac si dixisset: Si Moyses mandavit
vobis mulierem hujusmodi lapidare, videte quia non
hoc peccatores, sed justos facere praecepit. Primo
vos ipsi justitiam legis implete, et sic innocentes manibus
et mundo corde, ad lapidandam ream concurrite.
Primo spiritalia legis edicta, fidem, misericordiam
et charitatem perficite, et sic ad carnalia judicanda
divertite. Dato autem judicio, <em>Dominus iterum
se inclinans scribebat in terra.</em> Et quidem juxta morem
consuetudinis humanae potest intelligi, quod
<nobr><sub></sub></nobr> ideo Dominus coram tentatoribus improbis inclinari,
et in terra scribere voluerit, ut alio vultum intendens,
libertatem eis daret exire [<em>Al.,</em> liberum eis daret
exitum; <em>Beda, exire arbitrium</em>], quos sua responsione
perculsos citius exituros, quam plura interrogaturos
esse praeviderat.
</p><p>VERS. 9.---<em>Denique audientes unus post unum exibant,
incipientes a senioribus.</em> Sed figurate nos admonet
in eo, quod et ante datam et post datam sententiam
inclinans scripsit in terra; ut et prius quam
peccantem proximum corripiamus, et postquam debitae
castigationis illi ministerium reddiderimus, nos
<nobr><sub></sub></nobr> ipsos digna humilitatis investigatione perpendamus,
ne forte aut eisdem, quae in ipsis reprehendimus, aut
aliis quibuslibet simus facinoribus irretiti.» Sicut
forte fieri potest, ut ipse qui homicidam reum mortis
esse judicaverit, ipse in seipso per odium fraternae
mortis reus esse ante oculum conditoris inveniatur.
Similiter qui fornicationis crimen in fratre accusat,
in se ipso superbiae facinus non videat. Ideo jubetur
judex alieni criminis digito discretionis in corde suo
describere, ne forte in seipso reus inveniatur. «Quid
igitur nobis in hujusmodi periculis remedii, quid restat
salutis, nisi ut cum peccantem conspicimus
alium, mox inclinemus deorsum, id est, quam dejecti
ex nostrae conditione fragilitatis simus, si non
nos divina pietas sustineat [<em>Al.,</em> sustentet], humiliter
<nobr><sub></sub></nobr> inspiciamus? Digito scribamus in terra, id est, discrimine
solerti pensemus, an cum beato Job dicere
possimus: <em>Neque enim reprehendit nos cor nostrum
in omni vita nostra</em> <strong>(Job. XXVII, 6)</strong>. Bene qui inclinatus
scripsit in terra, erectus misericordiae verba
depromit, quia quod per humanae infirmitatis societatem
promisit, per divinae virtutem potentiae hominibus
donum pietatis impendit.
</p><p>VERS. 10, 11.---<em>Erigens,</em> inquit, <em>se Jesus dixit ei:</em>
Mulier, ubi sunt, qui te accusabant? Nemo te condemnavit?
Quae dixit: Nemo, Domine. Nemo condemnare
ausus est peccatricem, quia in se singuli
cernere coeperant quod magis damnandum cognoscerent.
Sed quia accusantium turbas prolato justitiae
pondere fugavit, videamus accusatam quanto misericordiae
<nobr><sub></sub></nobr> munere sublevet.» Sequitur: <em>Dixit autem
Jesus:</em> Nec ego te condemnabo. Vade, et amplius noli
peccare. Quoniam misericors et pius est, praeterita
peccata relaxat. Quoniam justus est, et justitiam
diligit, ne amplius jam peccet, interdicit. «Verum
quia poterant dubitare aliqui an posset Jesus, quem
verum hominem noverant, dimittere peccata, dignatur
ipse apertius, quid divinitus valeat, ostendere.
Post repulsam namque tentatorum nequitiam,
post solutam peccatricis culpam, iterum locutus
est.
</p><p>
</p><h4>CAPUT XX.</h4>
<em>Lucem mundi se dicit.</em> Pharisaeos de proprio testimonio
refutans arguit. Judicium suum verum ipse
confirmat.
<p><nobr><sub></sub></nobr> VERS. 12.---<em>Ego sum lux mundi.</em> Qui sequitur
me, non ambulabit in tenebris, sed habebit lucem vitae.
Ubi manifeste docet non solum qua auctoritate mulieri
peccata dimiserit; sed etiam, quod ipse sit vera
lux, quae illuminat omnem hominem venientem in
hunc mundum: cujus perpetuum splendorem humana
fragilitas videre non potuisset, nisi nube carnis
tegeretur, per quam quasi per quoddam lucidissimum
speculum divini luminis claritas humanis
mentibus innotesceret, quae fide purganda est, ut
tanti luminis aspectui digna efficiatur. Unde secutus
<nobr><sub></sub></nobr> {543} ait: <em>Qui sequitur me, non ambulabit in tenebris,
sed habebit lucem </em>[Ms., <em>lumen</em>] vitae. Qui meis
modo jussis et exemplis obsequitur, non timebit in
futuro tenebras damnationis, sed lucem potius vitae,
ubi nunquam prorsus moriatur, habebit
<br>@ <nobr><sub></sub></nobr> Hucusque ex homilia Ven. Bedae..»
</p><p>«
<br>@ <nobr><sub></sub></nobr> Ex sancto Augustino, tract. XXXV in Joan., num.
1, 2, 4-6. Itaque, fratres mei, sequamur Christum lumen
mundi, ne ambulemus in tenebris. Tenebrae metuendae
sunt morum, non oculorum; et si oculorum, non
exteriorum, sed interiorum, unde discernitur non
album et nigrum, sed justum et injustum. Cum hoc
ergo dixisset Dominus noster Jesus Christus, responderunt
Judaei: <strong>(VERS. 13.)</strong> <em>Tu de te testimonium dicis
</em>[Al., <em>perhibes</em>], testimonium tuum non est verum. Antequam
veniret Dominus noster Jesus Christus, multas
ante se lucernas propheticas accendit et misit. De his
<nobr><sub></sub></nobr> erat etiam Joannes Baptista [cui tam magnum
ipsum lumen, quod est Christus, perhibuit testimonium,
quale nulli hominum; ait enim: <em>In natis
mulierum non surrexit major Joanne Baptista</em> <strong>(Matth.
XI, 11)</strong>]. Hic tamen quo nemo erat major in natis
mulierum, dicit de Domino nostro Jesu Christo: <em>Ego
quidem baptizo vos in aqua, qui autem venit post me,
fortior me est, cui non sum dignus corrigiam calceamenti
solvere</em> <strong>(Joan. I, 26)</strong>. Videte quemadmodum
se lucerna Dei [<em>Al.,</em> diei] submittat. Lucernam vero
ipsum Joannem fuisse, Dominus ipse testatur: <em>Ille</em>
erat, inquit, <em>lucerna ardens et lucens, et vos voluistis
ad horam exsultare in lumine ejus</em> <strong>(Joan. V, 35)</strong>.
«Responderunt ergo Judaei: <em>Tu de te testimonium dicis,
testimonium tuum non est verum.</em> Videamus,
<nobr><sub></sub></nobr> quid audiunt: audiamus et nos, sed non sicut illi.
Illi contemnentes, nos credentes; illi Christum occidere
volentes, nos Christum [<em>Aug.,</em> per Christum]
vivere cupientes. Interim ista distantia distinguat aures
mentesque nostras, et audiamus quid Judaeis responderit
Dominus:
</p><p>VERS. 14.---<em>Respondit Jesus, et dicit eis:</em> Et si ego
testimonium perhibeo de meipso, verum est testimonium
meum; quia scio unde veni et quo vado. Lumen
et alia demonstrat et seipsum. Christus et se ostendit
et Patrem ostendit, et de Judaeis quid esset venturum.
Ergo ait Dominus, et verum ait: <em>Et si ego de
me testimonium perhibeo, verum est testimonium
meum, quia scio unde veni et quo vado.</em> Patrem volebat
<nobr><sub></sub></nobr> intelligi, Patri gloriam dabat Filius; aequalis glorificabat
eum, a quo est missus: quantum debet
homo glorificare eum, a quo est creatus? <em>Scio unde
veni et quo vado.</em> «Iste, qui in praesentia vobis loquitur,
habet quod non deseruit, sed tamen venit; non
enim veniendo inde discessit, aut rediendo nos dereliquit.
Quid miramini? Deus est. Non potest hoc
fieri, sed ab homine: non potest hoc fieri ab ipso
sole oriente. Sol oriens pergit ad occidentem, et
deserit orientem. Non eo more Dominus noster Jesus
Christus
<br>@ <nobr><sub></sub></nobr> Aug.: «Non potest hoc fieri ab homine: non
potest hoc fieri ab ipso sole. Quando pergit ad occidentem,
deserit orientem, et donec oriturus redeat ad
<nobr><sub></sub></nobr> orientem, non est in oriente: Dominus autem noster
Jesus Christus et venit, etc.»: et venit enim, et ibi est; et rediit, et
<nobr><sub></sub></nobr> hic est. Audi ipsum evangelistam alio loco dicentem,
et si potes, cape; si non potes, crede. <em>Deum, inquit,</em>
<em>nemo vidit unquam, nisi unigenitus Filius, qui est in
sinu Patris, ipse enarravit</em> <strong>(Joan. I, 18)</strong>. Non dixit:
Qui fuit in sinu Patris. Hic loquebatur, et ibi se esse
dicebat: qui et hinc discessurus dixit: <em>Ecce ego
vobiscum sum omnibus diebus usque ad consummationem
saeculi</em> <strong>(Matth. XXVIII, 20)</strong>. «Ergo verum est
testimonium luminis, sive se ostendat, sive alia:
quia sine lumine non potest videri lumen; et sine
lumine non potest videri quodlibet aliud quod non est
lumen.» Itaque et lumen et seipsum ostendit, et quae
circa se sunt; ita et Christus, et seipsum ostendit, et
alios illuminat qui charitate circa se sunt, et sequuntur
illum non pedum gressibus, sed charitatis officiis.
</p><p><nobr><sub></sub></nobr> Duos adventus Domini nostri Jesu Christi legimus
in Scripturis sanctis a prophetis esse praedictos,
unum misericordiae qui peractus est, alterum judicii
qui venturus est. «
<br>@ <nobr><sub></sub></nobr> Ex S. Aug., tract. XXXVI, num. 4, 5, 9, 10. Prima ergo dispensatio Domini
nostri Jesu Christi medicinalis, non judicialis; nam
si primo venisset judicaturus, neminem invenisset
cui praemia justitiae redderet. Quia ergo vidit omnes
peccatores, et omnino esse neminem immunem a
morte peccati, prius ejus erat misericordia praeroganda,
et post exercendum [<em>Aug.,</em> exserendum] judicium:
quia de illo cantaverat Psalmus: <em>Misericordiam
et judicium cantabo tibi, Domine</em> <strong>(Psalm.
C, 1)</strong>. Non enim ante judicium et post misericordiam:
nam si primum esset judicium, nulla esset {544} misericordia;
sed primo misericordia, postea judicium.
<nobr><sub></sub></nobr> Quae est primo [<em>Ms.,</em> prima] misericordia? Creator
hominis homo esse dignatus est, factus quod fecerat,
ne periret quod fecerat. Quid huic misericordiae
addi potest? Addidit tamen.» Nam reprobatus est
ab omnibus [<em>Al.,</em> hominibus], pro quorum salute
venerat in mundum, irrisiones sustinuit, flagella,
sputa, opprobria inimicorum, turpissimam mortem
crucis. Haec omnia sustinuit quia voluit, ut salvaret
hominem quem creaverat. Nullum genus mortis intolerabilius
fuit cruce, propter longos cruciatus: sed
nihil nunc gloriosius quam signum crucis portare in
fronte. Unde Apostolus ait, gloriam crucis praedicans:
<em>Mihi autem absit gloriari, nisi in cruce Domini nostri
Jesu Christi, per quem mihi mundus crucifixus est, et
ego mundo</em> <strong>(Galat. VI, 14)</strong>.
</p><p><nobr><sub></sub></nobr> VERS. 15.---Quia venit neminem judicare, consequenter
Judaeis respondit: <em>Vos secundum carnem
judicatis, ego non judico quemquam.</em> «Pertulit injustum
judicium, ut ageret justum. Sed in eo quod
pertulit injustum, misericordiae fuit. Denique ita
humilis factus est, ut perveniret ad crucem; distulit
quidem potentiam, sed publicavit misericordiam.
Unde distulit potentiam? Quia de cruce noluit descendere,
qui potuit de sepulcro resurgere. Unde publicavit
misericordiam? Quia pendens in cruce dixit:
<em>Pater ignosce illis, quia nesciunt quid faciunt</em> <strong>(Luc.
XXIII, 24)</strong>. Sive ergo propter hoc, quia non venerat
<nobr><sub></sub></nobr> judicare mundum, sed salvare mundum, dixit: [<em>Ego</em>]
non judico quemquam; sive quemadmodum commemoravi,
quoniam dixerat: <em>Vos secundum carnem
judicatis, addidit:</em> <em>Ego non judico quemquam, ut
intelligamus Christum, non secundum carnem judicare,
sicut ab hominibus judicatus est.</em> «Nam ut
cognoscatis jam et judicem Christum, audite quid
sequitur: <strong>(VERS. 16.)</strong> <em>Et si judico ego, judicium meum
verum est.</em> Ecce habet et judicium [<em>Aug.,</em> et judicem . . .
ne sentias judicem], sed agnosce Salvatorem, ne
sentias judicium. Quare autem dixit judicium suum
verum esse? <em>Quia</em> solus, inquit, <em>non sum, sed ego,
et qui me misit Pater.</em>» Quid est missio Christi, nisi
incarnatio ejus? Missus est Christus, idem est ut si
dicas, incarnatus est Christus. Et a Patre missus
<nobr><sub></sub></nobr> erat, et a Patre nunquam recessit: et hic fuit per
incarnationem, et hic est modo per divinitatem.
Fides ergo mundet corda nostra, et intellectus impleat
corda nostra, ut intelligamus mysterium salutis
nostrae. Altum est, profundum est, secretum est.
Una est substantia, una divinitas, una majestas Patris
et Filii. Pater non passus est, sed solus Filius. Ergo
intelligamus missionem Filii nominatam incarnationem
Filii: Patrem autem incarnatum esse non credamus.
Unde ergo verum [est] judicium ejus, nisi
quia verus est Filius Patris? Ideo dixit: <em>Judicium</em>
meum verum est, quia solus non sum, inquit, <em>sed
ego, et qui me misit Pater.</em> Idem ergo in alio loco
dixit: <em>Ego et Pater unum sumus;</em> unum in substantia,
duo in persona. <em>Unum dixit, propter substantiae unitatem,</em>
<nobr><sub></sub></nobr> <em>sumus dixit, propter personarum distinctionem.</em>
Audi [agnosce], quid dixit, <em>Ego et qui me misit
Pater.</em> Distingue personas, et agnosce quia Pater
pater est, et Filius filius est, ne in barathrum Sabelliani
pervenias. Et noli dicere: <em>alius </em>[Ms., <em>aliud</em>]
et aliud, sed dic, <em>alius et alius.</em> Non aliud in substantia,
sed alius in persona. Non Pater major, non
Filius minor in divinitatis gloria; sed crede, <em>unum
sumus.</em> «In eo quod dixit ipsa Veritas <em>unum, liberat
te ab Ario;</em> quod dixit <em>sumus, liberat te a Sabellio.</em>
Si <em>unum, non ergo diversum;</em> si <em>sumus, non ergo
unus.</em>» De judicio dixerat, dum dixit: <em>Ego non judico
quemquam;</em> de testimonio nunc vult dicere, ut
intellectus impleat corda nostra.
</p><p><nobr><sub></sub></nobr> VERS. 17.---<em>In</em> lege vestra, inquit, <em>scriptum est.</em>
Vestram dixit, tanquam diceret: In lege quae vobis a
Deo data est; sicut dicimus: <em>Panem nostrum quotidianum,
quem a Deo nobis dari poscimus.</em> Quid est
quod in lege vestra scriptum est, quia <em>duorum hominum
testimonium verum est? Nunquid semper duo
homines verum dicunt testimonium? Nonne duo falsi
testes contra Susannam falsum protulerunt testimonium</em>
 <strong>(Dan. XIII, 36)</strong>? Et Judaeis quaerentibus falsum
testimonium contra Christum, dicit Evangelista:
<em>Novissime venerunt duo falsi testes.</em> «Nunquid quia
duo erant, ideo falsi testes non erant? Quid de duobus
dicimus vel tribus? Universus populus mentitus
<nobr><sub></sub></nobr> est contra Christum. Si ergo totus populus, {545} qui
constat ex magna hominum multitudine, falsum testimonium
dicere inventus est, quomodo accipiendum
est, <em>In ore duorum vel trium testium stabit omne verbum,
nisi quia hoc modo per mysterium Trinitas
commendata est, in qua perpetua stabilitas veritatis
est? Si vis habere bonam causam, habeto duos vel
tres testes, Patrem et Filium, et Spiritum sanctum.</em>
Denique quando Susanna casta femina fidelisque
conjux duobus falsis testibus urgebatur, Trinitas illi
in conscientia atque in occulto suffragabatur: illa
Trinitas de occulto unum testem Danielem excitavit,
et duos convicit. Ergo quia in lege vestra scriptum
est: <em>Duorum hominum testimonium verum esse, accipite
verum testimonium, ne sentiatis judicium.</em> <em>Ego</em>
<nobr><sub></sub></nobr> enim, inquit, <em>non judico quemquam, sed testimonium
perhibeo de me;</em> differo judicium, non differo testimonium.»
Eligamus, fratres, testimonium Dei; quia
testimonium Dei verum est; et qui modo testis es
omnium quae agimus, judex erit omnium quae fecimus.
Et alium non quaerit testem nisi seipsum, quia
omnia secreta cordis nostri considerat, et quid et ex
quo fonte procedat. Ideo testis, quia non quaerit
alium unde cognoscat quis sis vel qualis sit vita tua,
qui reddet unicuique secundum opera sua. «Responderunt
ergo Judaei Domino loquenti de Patre suo, et
dixerunt: <strong>(VERS. 19.)</strong> <em>Ubi est pater tuus? Patrem
Christi carnaliter acceperunt, quia verba Christi
secundum carnem judicaverunt.</em> Erat autem qui loquebatur
in aperto caro, in occulto Verbum; homo
<nobr><sub></sub></nobr> manifestus, Deus occultus: videbant indumentum,
et contemnebant indutum. «Videamus ergo quid ad
haec Dominus respondit: <em>Ubi</em> est, inquiunt, <em>pater tuus?
Audivimus enim te dicere:</em> <em>Solus non sum, sed ego,
et qui me misit Pater.</em> Nam solum te videmus, Patrem
tuum tecum non videmus: quomodo te dicis solum
non esse, sed cum Patre tuo esse? [aut] ostende
nobis tecum esse Patrem tuum. Et Dominus: Nunquid
me videtis, et Patrem meum non videtis [<em>Aug.,</em>
ut Patrem ostendam vobis]? Hoc enim sequitur, hoc
suis verbis ipse respondit, quorum verborum expositionem
nos ante praemisimus. Videte enim quid
dixerit: <em>Neque me scitis, neque Patrem meum.</em> Si me
sciretis, forte et Patrem meum sciretis. Dicitis ergo:
<nobr><sub></sub></nobr> <em>Ubi est Pater tuus? Quasi me jam sciatis;</em> quasi totum
hoc sim quod videtis. Ergo quia me non nostis, ideo
vobis Patrem meum non ostendo. Me quippe hominem
putatis, ideo Patrem meum hominem quaeritis,
quia secundum carnem judicatis. Quia vero secundum
quod videtis aliud sum, et aliud secundum quod non
videtis, Patrem meum loquor occultum [<em>Aug.,</em> occultus
occultum]; prius est ut me noveritis, tunc et
Patrem meum scietis. «<em>Si enim me sciretis, et Patrem
meum forsitan sciretis.</em> Ille qui omnia scit, quando
dicit <em>forsitan, non dubitat, sed increpat.</em> Attende
enim quomodo increpative dicatur ipsum <em>forsitan,
quod videtur esse verbum dubitationis.</em> Sed dubitationis
verbum est, quando dicitur ab homine, ideo
dubitante quia nesciente; cum vero dicitur a Deo
<nobr><sub></sub></nobr> verbum dubitationis, cum Domino [<em>Ms.,</em> Deum] nihil
utique lateat, illa dubitatione arguitur infidelitas,
non opinatur divinitas. Homines enim de his rebus
quas certas habent, aliquando increpatione [<em>Aug.,</em>
increpative] dubitant, id est, verbum dubitationis
ponunt, cum corde non dubitant: velut si indigneris
servo tuo, et dicas: Contemnis me; considera,
forsitan Dominus tuus sum. Hinc et Apostolus ad
quosdam contemptores suos loquens ait: <em>Puto autem,
et ego Spiritum Dei habeo</em> <strong>(I Cor. VII, 40)</strong>. Qui
dicit puto, dubitare videtur; sed ille increpabat, non
dubitabat. Et Dominus Jesus Christus alio loco increpans
infidelitatem futuram generis humani: <em>Cum</em>
venerit, inquit, <em>Filius hominis, putas inveniet fidem
super terram</em> <strong>(Luc. XVIII, 8)</strong>? «Scit ergo omnia, per
<nobr><sub></sub></nobr> quem facta sunt omnia, et tamen dubitando increpabat.
<em>Si me sciretis, forsitan et Patrem meum sciretis.</em>
Increpabat infideles, admonet fideles;» ut sciant
unam esse cogitationem Patris et Filii, quatenus
sciant cognitionem Filii cognitionem esse et Patris.
Ideo discipulo electo poscenti ut ostenderet eis Patrem,
respondit: <em>Tanto tempore vobiscum sum, et
non cognovistis me.</em> Philippe, qui videt me, videt et
Patrem meum <strong>(Joan. XIV, 8)</strong>. Si dissimilis esset Filius
Patri, nunquid diceret discipulis suis: <em>Qui me
videt, videt et Patrem? nunquid diceret Judaeis:</em> <em>si
me sciretis, forsitan et Patrem meum sciretis?</em>
</p><p>{546} VERS. 20.---«<em>Haec verba locutus est Jesus
in gazophylacio docens in templo.</em> Magna fiducia sine
timore. Non enim pateretur, si nollet; quia nec
<nobr><sub></sub></nobr> nasceretur, si nollet.» Quid est quod haec verba
[Jesus] in gazophylacio docens in templo locutus
est? Gazophylacium locus est ubi thesauri conduntur.
Jesus in gazophylacio loquebatur Judaeis, dum
in parabolis locutus est turbis. Nam gazophylacium
fuit Christus, in quo omnia latuerunt mysteria tunc
aperienda, dum ipse, qui latuit in littera, loquebatur,
non in proverbiis, sed palam omnia fidelibus suis
enarrans. Nam et gazophylacia adhaerebant templo,
quia ipse Christus templum est, de quo ipse ait:
<em>Solvite templum hoc</em> <strong>(Joan. II, 19)</strong>, cui omnia mysteria
veteris legis adhaerebant, et ad eum omnia
respiciebant, donec veniret ad aperienda singulorum
gazophylacia mysteriorum, aperiente eo sensus fidelium
<nobr><sub></sub></nobr> suorum, ut intelligerent quae latebant, sicut evangelista
ait: <em>Tunc aperuit illis sensum, ut intelligerent
Scripturas</em> <strong>(Luc. XXIV, 45)</strong>. Denique quid sequitur?
<em>Nemo apprehendit eum, quia necdum venerat hora
ejus.</em> Scilicet omnia dispositionis suae, omnia voluntatis
suae. Quia qui voluntate natus est, voluntate et passus
est. «Si ergo pati nollet, non pateretur; si non pateretur,
sanguis ille non funderetur, mundus non redimeretur.
Agamus itaque gratias et potestati divinitatis
et miserationi infirmitatis ejus, de occulta potentia
quam Judaei non noverant; unde illis modo
dictum est: <em>Neque me nostis, neque Patrem meum</em>
 <strong>(Joan. VIII, 19)</strong>; et de carne suscepta, quam Judaei
noverant, et cujus patriam sciebant; unde illis alio
loco dixit: <em>Et me nostis, et unde sim scitis</em> (Joan.
<nobr><sub></sub></nobr> VII, 28). Utrumque noverimus in Christo, et unde
aequalis [est] Patri, et unde illo major est Pater. Illud
Verbum est, illud caro; illud Deus est, illud homo.
Sed unus Christus Deus et homo.» Modo de sua passione,
quid loquatur Christus, audiamus.
</p><p>
</p><h4>CAPUT XXI.</h4>
<em>Dicit Judaeis quod in peccato suo morientur.</em> A quibus
cum esset interrogatus quis esset, respondit principium
se esse, addens hoc: Cum exaltaveritis Filium
hominis, tunc cognoscetis quia ego sum.
<p>VERS. 21.---«
<br>@ <nobr><sub></sub></nobr> S. Aug., tract. XXXVIII, num. 2-8, 11. <em>Ego vado, et quaeretis me, et in
peccato vestro moriemini.</em> Quo ego vado, vos non potestis
venire. Ego vado, inquit, et quaeretis me: non
desiderio, sed odio. Nam illum, posteaquam abscessit
ab oculis hominum, inquisierunt, et qui oderant,
<nobr><sub></sub></nobr> et qui amabant: illi persequendo, illi habere cupiendo.
Bonum est animam Christi quaerere, sed quomodo
discipuli eam quaesierunt; et malum est quaerere
animam Christi, sed quomodo eam Judaei quaesierunt;
illi enim ut haberent, isti, ut perderent.
Denique isti, quia sic quaerebant more malo, corde
perverso, quid secutus adjunxit? <em>Quaeretis me;</em> et
ne putetis, quia bene me quaeretis, <em>in peccato vestro
moriemini;</em> hoc est Christum male quaerere, in peccato
suo mori.» In peccato suo moritur, qui in peccato
permanet usque ad mortem. Ille Christum non
quaerit qui salutem animae suae per poenitentiam non
quaerit. Ad quem Propheta clamat: <em>Quaerite Dominum,
dum inveniri potest</em> <strong>(Isai. LV, 6)</strong>. Modo qui
misericordem, dum tempus habet, non quaerit, inveniet
<nobr><sub></sub></nobr> eum iratum. Judaeis dixit: <em>In peccato vestro
moriemini, quia praesciebat eos in peccato suo permanere.</em>
Singulari [vero] numero dixit <em>in peccato,</em>
et plurali numero <em>moriemini, quia omnibus illis ad
quos loquebatur, unam esse voluntatem, aequalem
malitiam perdendi eum </em>[sciebat], qui salvare eos
venerat. «Alio vero loco discipulis suis dixit: <em>Quo
ego vado, </em>[vos] non potestis modo venire <strong>(Joan. XXI, 22)</strong>.
Non abstulit eis spem, sed praedixit dilationem. Quando
enim hoc discipulis Dominus loquebatur, tunc non
poterant venire quo ille ibat, sed postea venturi
erant: isti autem nunquam quibus praesciens [<em>Ms.,</em>
praescius] dixit: <em>In peccato vestro moriemini.</em> «His
autem auditis verbis, quomodo solent carnalia cogitantes,
<nobr><sub></sub></nobr> et secundum carnem judicantes, et totum
carnaliter audientes et sapientes, dixerunt: <strong>(VERS. 22.)</strong>
<em>Nunquid interficiet semetipsum, quia dicit:</em> {547} <em>Quo
ego vado, vos non potestis venire? Stulta verba et
omnino insipientiae plena.</em> Quid enim? Non poterant
illo venire quo ille perrexisset, si interficeret semetipsum?
Nunquid ipsi non erant morituri? Quid est
ergo, <em>nunquid interficiet semetipsum, quia dixit:</em> Quo
ego vado, vos non potestis venire? Si de morte hominis
diceret, quis hominum non moritur? Ergo,
<nobr><sub></sub></nobr> <em>quo ego vado dixit, non quo itur ad mortem, sed quo
ibat ipse post mortem, ut occideret mortem.</em> «Illis
itaque non intelligentibus ista, respondit Dominus
<br>@ <nobr><sub></sub></nobr> <em>Al.,</em> «Illi itaque non intelligentes, ista respondit
eis Dominus, qui terram sapiebant. Quid ait? <em>Dicebat
eis:</em> Vos, etc.»:
<em>Vos deorsum estis.</em> Ideo terram [<em>Al.,</em> terrena] sapitis,
quia sicut serpens terram manducatis. Quid est, terram
manducatis, nisi terrenis pascimini, terrenis
delectamini, terrenis inhiatis, sursum cor non habetis?
<em>Vos de deorsum estis, ego de supernis sum;</em> vos
de mundo hoc estis, ego non sum de hoc mundo. Quomodo
ergo non erat de hoc mundo, per quem factus
est mundus, et semper ubique est? Sed omnes de
mundo: sed prius mundus, postea homo. Sed Christus
ante mundum, ante Christum nihil. Quia in
principio erat Verbum, et omnia per ipsum facta
sunt. Sic enim erat ille de supernis; de quibus supernis
<nobr><sub></sub></nobr> Christus? Ab ipso Patre, nihil illo superius;
quia Pater Verbum genuit aequale sibi, coaeternum
sibi, unigenitum sibi, sine tempore, per quem conderet
tempora.» Ideo Christus ante omnes creaturas,
et ante omnia tempora, quia de Patre coaeternus
Patri genitus est. <em>Ego de supernis sum, vos de hoc
mundo estis;</em> ego non sum de hoc mundo.
</p><p>VERS. 24.---«<em>Dixi ergo vobis, quia moriemini in
peccatis vestris.</em> Exposuit nobis, fratres, quod [<em>Ms.,</em>
quid] intelligi voluit, <em>vos de mundo hoc estis.</em> Ideo
quippe dixit: <em>Vos de hoc mundo estis, quia peccatores
erant, quia iniqui erant, quia infideles erant,
quia terrena sapiebant.</em>» Nunquid apostoli et sancti
Dei de hoc mundo non erant? Erant siquidem, quia
de Adam nati sunt, sed ipsa Veritas de eis ait: <em>Ego</em>
<nobr><sub></sub></nobr> elegi vos de mundo <strong>(Joan. XV, 19)</strong>, id est, de carnali
conversatione, quae mundi nomine hoc loco significari
videtur. «Qui ergo erant de mundo, facti sunt
non de mundo, et pertinere coeperunt ad eum per
quem factus est mundus. Isti autem remanserunt
esse in mundo, quibus dictum est: <em>Moriemini in peccatis
vestris.</em> «Nemo dicat, de hoc mundo non sum.
Quisquis es, o homo, de hoc mundo es: sed venit ad
te qui fecit mundum, et liberavit te de hoc mundo.
Si delectat te mundus, semper vis esse in mundo
[<em>Aug.</em> et Ms., immundus]. Si autem jam non delectat
te hic mundus, jam non eris [<em>Ms.,</em> jam tu eris]
mundus
<br>@ <nobr><sub></sub></nobr> S. Aug.: «Si delectat te mundus, semper vis esse
<nobr><sub></sub></nobr> immundus; si autem jam non te delectat hic mundus,
jam tu es mundus. Verumtamen si per aliquam
infirmitatem adhuc te delectat mundus, habitet in
te qui mundat, et eris mundus; si autem fueris
mundus, non remanebis in mundo, nec audies, etc.», et non audies, quod Judaei audierunt:
<em>Moriemini in peccato vestro.</em>» Et qui plus peccat,
<nobr><sub></sub></nobr> plus est [in mundo et plus] immundus; et quanto
quis se mundat a peccato, tanto se elevat de mundo
non esse. «Merito audierunt Judaei: <em>Moriemini in
peccatis vestris;</em> quia non habere peccatum nullo
modo potuistis, qui cum peccato nati estis; sed tamen,
<em>si</em> in me, inquit, <em>credideritis, cum peccato quidem
nati estis, sed in peccato vestro morituri non
estis.</em> Tota ergo infelicitas ipsa erat, non peccatum
habere, sed in peccatis mori. Hoc est quod debet fugere
omnis Christianus; propter hoc ad baptismum
<nobr><sub></sub></nobr> curritur, propter hoc qui aegritudine vel aliunde periclitatur,
sibi desiderat subveniri; propter hoc etiam
sugens parvulus a matre piis manibus ad Ecclesiam
fertur, ne sine baptismo exeat, et in peccato qui natus
est, non moriatur [<em>Aug.</em> et Ms., quo natus est,
moriatur]. Adjunxit enim dicens: <em>Si non credideritis
quia ego sum, moriemini in peccatis vestris.</em> Ergo si
credideritis quia ego sum, non moriemini in peccatis
vestris. «Reddita est spes desperantibus, excitatio
facta est dormientibus; cordibus evigilaverunt, inde
plurimi crediderunt, sicut Evangelii ipsius consequentia
testatur, ubi ait: <em>Haec illo loquente, multi
crediderunt in eum.</em> In hoc ergo populo cui Dominus
loquebatur, erant qui in peccato suo fuerant morituri:
erant etiam qui in ipsum qui loquebatur fuerant
<nobr><sub></sub></nobr> credituri, et ab omni peccato liberandi. «Tamen
hoc attende, {548} quod ait Dominus Christus:
<em>Si non credideritis quia ego sum, moriemini in peccato
vestro.</em> Quid est, <em>si non credideritis quia ego sum?
Quid? Nihil addidit.</em> Multum est quod commendavit.»
Dixit, <em>ego sum, et non addidit quid, sive Christus,
sive Filius Dei, sive ille quem prophetae praedixerunt,
sive Salvator mundi, sive </em>[aliud] aliquid, quod
de eo in Scripturis legitur. Multum est, quod ait,
ipse [<em>Ms.,</em> ipsum]: <em>Ego sum.</em> Quia dixerat Deus
Moysi: <em>Ego sum, qui sum</em> <strong>(Exod. III, 14)</strong>; et hic modo:
<em>Nisi credideritis quia ego sum, eodem verbo essentiae
sempiternae usus est ad populum Judaeorum,
quo tunc ad Moysen per angelum in rubo flammae
ignis,</em> quem missurus erat ad liberandum populum
<nobr><sub></sub></nobr> suum. Quid est quod hic dixit: <em>Ego sum, nisi ille
ipse qui tunc venit in angelum </em>[<em>Ms.,</em> veni in angelo]
mittere Moysen servum meum ad liberandum populum
meum; ego ipse modo per meipsum veni incarnatus,
homo factus liberare homines quos creavi;
salvare qui perditi fuerant. Quidquid enim aliquo
modo mutari potest, vel in melius vel in deterius,
quodammodo moritur eo quod fuit ante, dum incipit
aliud esse, vel aliter esse quam fuit. Solus vero
Deus semper idem est. Immutabilis [veritas], immutabilis
bonitas, immutabilis sempiternitas, immutabilis
natura, immutabilis substantia. Et quidquid
de eo dici potest, semper idem est quod fuit et quod
erit. Prorsus nihil aliud melius videtur intelligi in
<nobr><sub></sub></nobr> hoc verbo, quod ait Dominus: <em>Ego sum, nisi ego
sum Deus.</em> Moriemini in peccato vestro. «Sed illi
semper terrena sapientes, et semper secundum carnem
audientes et respondentes, quid ei dixerunt?
</p><p>VERS. 25.---<em>Tu quis es? Non enim, cum dixisti:</em>
<em>Nisi credideritis, quia ego sum, addidisti, quis esses
</em>[<em>Aug.,</em> quid esses]. Quis es, ut credamus? Et ille:
<em>Principium.</em> Ecce quod est, esse. Principium mutari
non potest; principium in se manet et innovat omnia;
principium est, cui dictum est: <em>Tu autem idem
ipse es, et anni tui non deficient</em> <strong>(Psalm. CI, 28)</strong>.
<em>Principium,</em> ait, <em>quod et loquor vobis.</em> Principium me
credite, ne moriamini in peccatis vestris. Tanquam
<nobr><sub></sub></nobr> enim in eo quod dixerunt: <em>Tu quis es? nihil aliud
dixerunt quam quid te esse credemus? Respondit:</em>
<em>Principium me esse credite, et addidit:</em> <em>quod et loquor
vobis.</em> Id est, quia humilis propter vos factus
ad ista verba descendi. Nam si principium, sicuti
est, ita maneret apud Patrem ut non acciperet formam
servi, et homo loqueretur hominibus, quomodo
ei crederent, cum infirma corda intelligibile verbum
sine voce sensibili audire [<em>Al.,</em> sine voce, sed sensibili,
videre] non possent? Ergo, inquit, credite me
esse principium, quia ut credatis non solum sum,
sed et loquor vobis.
</p><p>«
<br>@ <nobr><sub></sub></nobr> Ex S. Aug., tract. XXXIX, num. 1, 6, 7. Verba Domini nostri Jesu Christi quae habuit
cum Judaeis, ita moderans loquelam suam, ut caeci
non viderent et fideles oculos aperirent [<em>Adde:</em> ista
<nobr><sub></sub></nobr> sunt]. <em>Dicebant ergo Judaei:</em> Tu quis es? quia dixerat
supra Dominus: <em>Nisi credideritis quia ego sum,
moriemini in peccatis vestris.</em> Ad haec ergo illi: <em>Tu
quis es? veluti quaerentes nosse, in quem deberent
credere, ne in suo peccato morerentur.</em> Respondit
dicentibus: <em>Tu quis es? et ait:</em> <em>Principium, quod et
loquor vobis.</em>» Quare se dicit Dominus Jesus principium?
Quia omnia per ipsum facta sunt, sicut
Psalmus [<em>Ms.,</em> Psalmista] dicit: <em>Omnia in sapientia
fecisti</em> <strong>(Psalm. CIII, 24)</strong>. Si igitur omnia in sapientia
fecit Deus, id est, in Filio suo coaeterno sibi et consubstantiali,
Filius utique omnium principium est.
Nunquid et Pater potest dici principium? Utique
recte dicitur [et] Pater principium, et Filius principium;
non tamen duo principia. Sicut Pater Deus,
<nobr><sub></sub></nobr> et Filius Deus, non tamen duo dii, sed unus Deus
dicendus est; sic Pater principium, et Filius principium,
non tamen duo principia, sed unum principium
fatendum est. Ergo et Spiritus sanctus principium
est, non tamen tria principia, Pater et Filius
et Spiritus sanctus, sed unum principium; sicut
Pater Deus, Filius Deus, Spiritus sanctus Deus, non
tamen tres dii, sed unus Deus. Pater omnipotens
Filius omnipotens, Spiritus sanctus omnipotens, non
tamen tres omnipotentes, sed unus omnipotens. Id
enim quod Pater [ad] se est, Deus est; quod ad Filium
est, Pater est; quod Filius ad seipsum, Deus
est; quod a Patre est, Filius est. Et Spiritus sanctus
quod ad se est, Deus est; quod a Patre et Filio,
Spiritus sanctus est: quia Patris et Filii Spiritus
<nobr><sub></sub></nobr> est, ex Patre et Filio {549} procedens, unius substantiae,
potestatis, majestatis cum Patre et Filio.
Audiamus ergo principium, quod loquitur nobis.
<strong>(VERS. 25)</strong> <em>Multa,</em> inquit, <em>habeo de vobis loqui et judicare.</em>
In alio vero loco dixit: <em>Non judico quemquam,
praesentem ejus ostendens adventum, quo venit
salvare, non judicare:</em> quia venerat, ut salvaret
mundum, non ut judicaret mundum. «Quod autem
nunc dicitur [<em>Ms.,</em> dicit]: <em>Multa habeo de vobis loqui
et judicare, judicium futurum dicit.</em> Ideo enim ascendit,
ut veniat judicare vivos et mortuos. Nemo
justius judicabit, quam qui injuste judicatus est.
<nobr><sub></sub></nobr> <em>Multa</em> habeo, inquit, <em>loqui et judicare de vobis;</em> sed
qui me misit, verax est. Videte, quemadmodum Patri
det [<em>Ms.,</em> dat] gloriam aequalis Filius Patri.» Exemplum
enim nobis praebet gloriam dare Deo, gloriam
Dei quaerere, non nostram, quasi diceret: O homo
fidelis, si ego Filius Patris aequalis Patri, consubstantialis
Patri, coaeternus Patri, do gloriam ei a
quo sum, quomodo tu superbus es apud eum cujus
es servus: <em>Multa,</em> inquit, <em>habeo de vobis loqui et judicare,
sed qui me misit, verax est;</em> tanquam diceret:
Ideo verum dico, quia Filius veracis, veritas sum.
Pater verax est, Filius veritas. «Ait enim apertissime
ipse Dominus: <em>Ego sum via, et veritas, et vita.</em>
Ergo si Filius veritas, Pater quid, nisi quod ait veritas:
<em>Qui me misit, verax est? Filius veritas,</em> Pater
<nobr><sub></sub></nobr> verax.» Sicut a Patre Filius, ita a veraci veritas.
Pater verax est, sed non a veritate; Filius veritas,
sed a Patre, quasi [<em>Al.,</em> quia] Filius a Patre, non a
seipso. Et ideo [ait] alio loco: <em>A me ipso non veni,
id est, a me ipso non sum.</em> Pater utique verax est,
non participando veritati [<em>Ms.,</em> veritatem], sed generando
veritatem; quia Pater genuit Filium, qui de
se ipso ait: <em>Ego sum via et veritas.</em> Cum autem
dixisset Dominus Jesus, <em>verax est, qui me misit, non
intellexerunt illi, quod de Patre eis dicebat, necdum
habuerunt oculos cordis apertos, ut intelligere possent
aequalitatem veracis et veritatis.</em>
</p><p>VERS. 28.---<em>Dicebat Jesus turbis Judaeorum:</em> Cum
exaltaveritis Filium hominis, tunc cognoscetis quia
ego sum, et a me ipso facio nihil: sed sicut docuit
<nobr><sub></sub></nobr> me Pater, haec loquor. «
<br>@ <nobr><sub></sub></nobr> Ex S. Aug., tract. XL, num. 2, 5, 6, 8, 9. Quid est hoc? Nihil enim
aliud videtur dixisse, nisi eos post passionem suam
cognituros quid esset [<em>Aug.,</em> quis esset]. Procul dubio
ergo videbat ibi aliquos quos ipse [noverat, quos
ipse] cum caeteris sanctis suis ante mundi constitutionem
praesciendo elegerat, post passionem suam
esse credituros. Ipsi sunt illi quos assidue commendamus
et ad imitationem cum magna exhortatione
proponimus. Misso desuper Spiritu sancto post
Domini passionem et resurrectionem et ascensionem,
cum miracula fierent in ejus nomine, quem
tanquam mortuum persequentes Judaei contempserunt,
compuncti sunt corde <strong>(Act. II, 37)</strong>; et
qui saevientes occiderunt, mutati crediderunt; et
quem sanguinem saeviendo fuderunt, credendo biberunt
<nobr><sub></sub></nobr> <strong>(Act. IV, 4)</strong>; illa tria millia, et illa quinque
millia Judaeorum quos ibi videbat, quando dicebat:
<em>Cum exaltaveritis Filium hominis, tunc cognoscetis
quia ego sum;</em> tanquam dicens: Differo cognitionem
vestram, ut impleam passionem meam; ordine vestro
cognoscetis qui sim. Non quia omnes tunc erant credituri
ex his qui audiebant, id est, post Domini passionem:
nam paulo ante [<em>Leg.,</em> paulo post] dicit:
<em>Haec eo loquente multi crediderunt in eum;</em> et nondum
exaltatus erat filius hominis. Exaltationem
quippe dicit passionis, non glorificationis; crucis,
non coeli, nam ibi exaltatus est, quando pependit in
<nobr><sub></sub></nobr> ligno; sed illa exaltatio, humiliatio fuit. Tunc enim
factus est Patri obediens usque ad mortem, mortem
autem crucis <strong>(Philipp. II, 8)</strong>. Propter quod exaltavit
illum Deus.» Altera exaltatio fuit, quando elevatus
est in crucem; altera dum ascendit in coelum. Illa
humiliationis, ista glorificationis. «Exaltationem crucis
oportebat impleri per eorum manus qui postea
fuerant credituri, quibus dicit: <em>Cum exaltaveritis Filium
hominis, tunc cognoscetis quia ego sum.</em> Quare
hoc, nisi ut nemo desperaret in quocunque scelere
male [sibi] conscius, quando videbat eis donari homicidium,
qui occiderant Christum?» Addidit: <em>Tunc
cognoscetis quia ego sum.</em> Quid est, <em>ego sum, nisi
unius substantiae cum Patre? Sicut et ad Moysen superius
diximus, dictum esse:</em> <em>Ego sum, qui sum.</em>
<nobr><sub></sub></nobr> Verbo substantiali utitur de seipso Dominus, ut intelligatur
aeternam esse substantiam, et unam {550}
esse substantiam Patris et Filii. Tamen ne ipse intelligeretur
Pater, continuo adjunxit: <em>Et a me ipso facio
nihil, sed sicut docuit me Pater, haec loquor.</em> Quod
vero ait: <em>A meipso facio nihil.</em> Quid est, <em>A meipso
facio nihil? Id est, a meipso non sum.</em> Quod autem
addidit: <em>Sicut docuit me Pater, haec loquor, sensus
altissimus est.</em> Cor enim mundandum, ut intelligatur
quod ait: <em>Sicut docuit me Pater, sic loquor;</em> non
enim ita intelligendum est, quasi homo Pater homini
Filio loqueretur: sed excellentius et sacratius. Aliter
vero intelligendum est quod ait evangelista: <em>In principio
erat Verbum;</em> et aliter intelligendum, <em>Verbum caro
factum est.</em> Aliter de divinitate Christi, in qua aequalis
<nobr><sub></sub></nobr> est Deo Patri; aliter de humanitate ejus, in qua
consimilis est nobis. Cogitandum est non uno modo
intelligendum esse, quod ait Dominus: <em>Ego et Pater
unum sumus</em> <strong>(Joan. X, 30)</strong>, et illud quod dixit: <em>Pater
major me est</em> <strong>(Joan. XIV, 28)</strong>. «Ergo incorporaliter cogitetur
Pater locutus Filio, quia incorporaliter Pater
genuit Filium. Nec eum sic docuit, quasi indoctum genuerit:
sed hoc est eum docuisse, quod est scientem genuisse;
et hoc est, <em>docuit me Pater, quod scientem
me Pater genuit.</em> Si enim, quod pauci intelligunt, simplex
est natura veritatis, hoc est Filio esse, quod nosse.
Ab illo ergo habet quod noverit, a quo habet ut sit;
non ut prius ab illo esset, et ab illo postea nosset:
sed quemadmodum illi gignendo dedit ut esset, sic
gignendo dedit ut nosset; quia simplicis indicium est
<nobr><sub></sub></nobr> naturae veritatis [<em>Al.</em> veritas] est
<br>@ <nobr><sub></sub></nobr> <em>Ms.:</em> «Quia simplicis, ut dictum est, naturae veritas
<nobr><sub></sub></nobr> est.» <em>Aug.:</em> Quia simplici, ut dictum est, naturae
veritatis esse et nosse non est aliud, etc., esse et nosse:
non est aliud atque aliud, sed hoc ipsum. «Dixit
ergo ista Judaeis et addidit: <strong>(VERS. 29.)</strong> <em>Et qui me
misit, mecum est.</em> Jam hoc antea dixerat, sed rem
magnam assidue commemorat: <em>Misit me, et mecum
est.</em> Si ergo tecum est, o Domine, non unus ab alio
missus est, sed ambo venistis. Et tamen cum ambo
simul sint, unus missus est, alter misit: quoniam
missio, incarnatio est; ipsa incarnatio Filii tantum
est, non et Patris. Misit itaque Pater Filium, sed
non recessit a Filio. Ergo, inquit, <em>qui me misit, non
reliquit me solum:</em> cujus auctoritate tanquam paterna
<nobr><sub></sub></nobr> incarnatus sum, mecum est, non me dereliquit.
Quare me non dereliquit? <em>Non dereliquit me, inquit;</em>
<em>solum, quia ego quae placita sunt ei, facio semper.</em>
Ipsa est aequalitas <em>semper, non ex quodam initio et
deinceps, sed sine initio et sine fine.</em> Dei enim generatio
non habet initium temporis, quia per genitum
facta sunt tempora.» <strong>(VERS. 30.)</strong> <em>Haec illo loquente
multi crediderunt in eum.</em> Multi crediderunt, necdum
in omnem terram exivit sonus eorum, necdum omnibus
praedicatum est, necdum dictum est: <strong>(VERS. 31.)</strong>
<em>Ite, docete omnes gentes.</em> Ergo Dominus ad eos, qui
crediderunt in eum, ait Judaeos:
</p><p>
</p><h4>CAPUT XXII.</h4>
<em>Judaeis credentibus ait:</em> Si manseritis in sermone meo,
veritas liberabit vos. <em>Quibus respondentibus se esse
liberos, dicit:</em> Qui facit peccatum, servus est peccati.<nobr><sub></sub></nobr> 
<p>VERS. 31.---«<em>Si vos manseritis in verbo meo.</em> Ideo
<em>manseritis, quia initiati estis, quia esse ibi coepistis.</em>
<em>Si manseritis, hoc est, in fide quae in vobis esse credentibus
coepit, quo pervenietis? Vide quale initium,
quo perducitur </em>[<em>Al.</em> perducit]. Amasti fundamentum,
culmen attende, et ex ista humilitate aliam celsitudinem
quaere. Fides enim humilitatem habet;
cognitio et immortalitas et aeternitas non habet humilitatem,
sed celsitudinem, et erectionem, nullam
defectionem; aeternam stabilitatem, nullam ab inimico
expugnationem, nullum deficiendi timorem.
Magnum est quod incipit a fide,» sed majus quo pervenitur
per fidem. Audi igitur quo perveniat, et vide
quanta sit fides. <strong>(VERS. 32.)</strong> <em>Ergo</em> et vos, ait, <em>si manseritis</em>
<nobr><sub></sub></nobr> in verbo meo in quo credidistis, vere discipuli mei
eritis; subjunxit quoque: <em>et cognoscetis veritatem.</em> Qui
cognoscit veritatem, cognoscit Deum, quia Deus veritas
est, dicente ipso Domino: <em>Ego sum via, et veritas, et
vita</em> <strong>(Joan. XIV, 6)</strong>. Credamus ergo, ut cognoscamus
veritatem, quia sine {551} fide ad cognitionem veritatis
nullus pervenire poterit. «Quid cognituri sumus?
Illud quod nec oculus vidit, nec auris audivit, nec in
cor hominis ascendit <strong>(Isa. LXIV, 4; I Cor. II, 9)</strong>.
Quid est enim fides, nisi credere quod non vides?
Fides ergo est quod non vides credere; veritas, quod
credidisti videre. Quid est, quod videre nobis promittitur?
Dicit enim Dominus in alio loco quid esset
quod visuri erimus: <em>Qui autem diligit me, diligitur a
Patre meo, et ego diligam eum,</em> et manifestabo ei me
<nobr><sub></sub></nobr> ipsum» <strong>(Joan. XIV, 21)</strong>. Haec est promissio, haec est
merces fidei quae per dilectionem operatur. Haec est
satietas quam Psalmista optavit, dicens: <em>Satiabor,
dum manifestabitur gloria tua</em> <strong>(Psalm. XVI, 15)</strong>. O
Domine, fac nos digne amare te, et non amare saeculum,
ut valeamus ad illam libertatem pervenire, ad
quam per cognitionem veritatis pervenitur; de qua
subjunxisti, dicens: «<em>Et veritas liberabit vos.</em> Quid
est, liberabit vos? Liberos faciet. Denique Judaei carnales,
et secundum carnem judicantes, non hi qui
crediderant, sed in illa turba qui erant qui non credebant,
injuriam sibi factam putaverunt, quia dixit
<nobr><sub></sub></nobr> eis: <em>Veritas liberabit vos:</em> indignati sunt servos se
esse significatos. Et vere servi erant. Et exponit illis
quae sit servitus, et quae sit futura libertas quam ipse
promittit.» Nihil enim aliud est dicere: <em>Et veritas
liberabit vos, nisi liberos vos faciet, sicut nihil est
salvabit, nisi salvos faciet.</em> Audivimus ergo quid libera
veritas dixit: audiamus quid superba falsitas
respondeat. Dixerunt ergo Judaei: <strong>(VERS. 33.)</strong> «
<br>@ <nobr><sub></sub></nobr> Ex S. Aug., tract. XLI, num. 2, 3, 4, 8. <em>Semen
Abrahae sumus, et nemini servivimus unquam.</em>
Quomodo tu dicis, liberi eritis? Non enim dixerat
Dominus, liberi eritis, sed: <em>Veritas liberabit vos.</em> In
quo tamen verbo, illi nihil aliud intellexerunt, nisi
libertatem carnalem, et extulerunt se quod semen
essent Abrahae, et dixerunt: <em>Semen Abrahae sumus,
et nemini servivimus unquam, quomodo tu dicis:</em> Liberi
<nobr><sub></sub></nobr> eritis? O vana superbia! o falsa jactantia! quomodo
verum dixistis: <em>Nemini servivimus unquam?
Joseph non est venundatus? Prophetae sancti non
sunt ducti in captivitatem? Denique nonne ille ipse
est populus, qui in Aegypto lateres faciebat, et operibus
duris </em>[<em>Aug.,</em> regibus duris], non saltem in
argento et auro, sed in luto serviebat? Si nemini
servistis unquam, o ingrati, quid est quod vobis assidue
imputat Deus, quomodo vos de domo servitutis
liberavit? An forte patres vestri servierunt, vos autem
qui loquimini nulli servistis unquam? Quomodo
ergo solvebatis tributum Romanis? Unde et ipsi veritati
laqueum quasi captionis proposuistis, ut diceretis:
<em>Licet reddere tributum Caesari? ut si dixisset,</em>
<em>licet, teneretis eum,</em> quasi malam optasset libertatem
<nobr><sub></sub></nobr> semini Abrahae [<em>Aug.,</em> quasi male optasset libertati
seminis Abrahae]. Si autem diceret, <em>non licet, calumniaremini
apud reges terrae, quod prohiberet regibus
tributa persolvi.</em> Deinde prolato nummo victi estis,
et captioni vestrae vos ipsi estis respondere compulsi.
Ibi enim vobis est dictum: <em>Reddite Caesari quae Caesaris
sunt, et Deo quae Dei sunt</em> <strong>(Matth. XXII, 21)</strong>;
cum vos ipsi respondissetis, quod nummus habet
imaginem Caesaris: quia sicut quaerit Caesar in nummo
imaginem suam, sic Deus quaerit in homine
suam.» Nec alienum quid quaerit Deus ab homine,
sed quod condidit in homine. Ideo Deus homo factus
est, ut in homine reformaret, quod in homine formavit.
Ergo mentientibus et de vana libertate tumentibus,
quid respondisset Dominus Judaeis, audiamus.
</p><p><nobr><sub></sub></nobr> VERS. 34.---<em>Amen, amen dico vobis, quia omnis qui
facit peccatum, servus est peccati.</em> Quis non sub his
verbis contremiscat? Si omnis homo peccator, omnis
homo servus peccati. Sed intentius audiamus, qualiter
liberemur de hac servitute. Terrorem incutit,
medicinam adhibet. Nam ait Dominus: <em>Amen, amen
dico vobis:</em> Quid est, <em>amen, amen, nisi verum, verum
dico vobis? Quod verbum nec Graecus interpres, nec
Latinus ausus est in aliam transferre linguam, ut
honorem haberet velamento secreti testificatio veritatis
in Christo.</em> Veritas dicit: <em>Verum verum dico
vobis, ingeminat, replicat verbum veritatis,</em> ut excitaret
<nobr><sub></sub></nobr> dormientes, intus [<em>Ms.</em> et Aug., intentos] faceret
audientes, nec contemneretur, qui ait: <em>Amen,
amen dico vobis, quia omnis qui facit peccatum, servus
est peccati.</em> «O mirabilis [<em>Aug.,</em> miserabilis] servitus,
servire peccato, servire diabolo, qui peccati est auctor!
Plerumque homines cum dominos malos patiuntur,
venales se petunt; non quaerentes dominum
non habere, sed saltem mutare. Servus peccati quid
{552} faciat, quem interpellet, apud quem interpellet,
apud quem venalem se petat?» Saepe homines malos
dominos fugiunt ne serviant malis, et non fugiunt
peccatum, cujus servus est qui peccator est. Et
quanto felicius esset fugere peccatum, et servire homini
libera conscientia? «Deinde servus hominis aliquando
sui domini duris imperiis fatigatus, fugiendo
<nobr><sub></sub></nobr> requiescit: servus peccati quo fugit? Secum trahit
peccatum quocunque fugerit. Non fugit seipsam mala
conscientia, non est quo eat, sequitur se; imo non
recedit a se: peccatum enim quod facit, intus est.
Fecit peccatum ut aliquam corporalem caperet voluntatem:
voluntas [<em>Ms.,</em> voluptatem: voluptas] transiit,
peccatum remanet; praeteriit quod delectabat, remansit
quod pungat. Mala servitus. Aliquando fugiunt homines
improbos dominos, volentes carere dominis, qui
nolunt carere peccatis.» Quanto felicius si deserat homo
peccatum, fugiat ad Christum, Deum liberatorem
interpellet? Liberat ergo ab hac servitute peccati solus
Dominus, qui illam non habuit, qui solus sine peccato
venit in mundum. Ille solus liberare potest de peccato,
qui venit sine peccato, et factus est sacrificium pro
<nobr><sub></sub></nobr> peccato. «Cum ergo omnis qui facit peccatum servus
sit peccati, quae sit spes nobis libertatis, audite:
<strong>(VERS. 35.)</strong> <em>Servus</em> autem, inquit, <em>non manet in domo
in aeternum.</em> Ecclesia est domus, servus est peccator.»
Non maneat homo in peccato, nec [<em>Al.,</em> ne] sit servus
peccati, ut possit manere in domo, id est, in Ecclesia.
Maneat in corpore capitis sui, ut sit filius, non
servus. Longe aliud est peccare, aliud manere in peccato.
Qui manet in peccato, servus est peccati; qui
fugit a peccato, servus erit justitiae. «Terruit itaque,
et spem dedit: terruit, ne peccatum amaremus;
spem dedit, ne de peccati solutione diffideremus. <em>Omnis,</em>
inquit, <em>qui facit peccatum, servus est peccati.</em> Servus
autem non manet [in domo] in aeternum. Quae ergo
nobis spes est, qui non sumus sine peccato? Audi
<nobr><sub></sub></nobr> spem tuam: <em>Filius manet in aeternum.</em>
</p><p>VERS. 36.---<em>Si ergo filius vos liberaverit, tunc vere
liberi eritis.</em> Haec spes est nostra, fratres, ut a libero
liberemur, et liberando servos nos faciat; servi enim
eramus cupiditatis, liberati efficimur servi charitatis.
Prima libertas est non permanere in peccato, servire
justitiae, dicente Apostolo: <em>Cum servi essetis peccati,
liberi eratis justitiae</em> <strong>(Rom. VI, 20)</strong>. Nunc autem habetis
fructum vestrum in sanctificatione, finem vero
vitam aeternam.» Perfecta vero libertas est [Deo]
Christo servire, illum diligere qui vere nos liberavit,
qui verus est Filius Dei, et Dominus in forma servi.
<nobr><sub></sub></nobr> «
<br>@ <nobr><sub></sub></nobr> Ex S. Aug., tract. XLII, num. 1-14. Non servus, sed in forma servi Dominus. Fuit
quippe illa carnis forma servilis, sed quamvis esset
similitudo carnis peccati, non erat caro peccati. Libertatem
promisit credentibus in se; Judaei vero tanquam
de sua libertate superbientes, dedignati sunt
fieri liberi, cum essent servi peccati. Ideo autem se
liberos esse dixerunt, quia semen Abrahae erant. Quid
ergo eis ad haec respondit Dominus, audiamus:
<strong>(VERS. 37.)</strong> <em>Scio,</em> inquit, <em>quia filii Abrahae estis, sed
quaeritis me interficere.</em> Agnosco carnis originem, non
cordis fidem. <em>Filii Abrahae estis, sed secundum carnem.</em>
Ideo quaeritis me occidere, inquit; <em>sermo enim</em>
<em>meus non capit in vobis, id est, non habet locum in
vobis.</em> Si sermo meus caperetur a vobis, caperet
utique vos. Quid est ergo, non capitur a vobis? Id est,
<nobr><sub></sub></nobr> non capit cor vestrum, quia non recipitur a corde
vestro. «Audistis Dominum certe dicentem: <em>Scio
quia filii Abrahae estis.</em> Audite quid postea dicat: <em>Ego
quod vidi apud Patrem meum loquor;</em> et vos, quod audistis
apud patrem vestrum, facitis. Quid autem faciunt?
Quod eis dixit: <em>Quaeritis me occidere.</em> Hoc
apud Abraham nunquam viderunt. Dicit: <em>Quae vidi
apud Patrem meum loquor.</em> Veritatem vidi, veritatem
loquor, quia veritas sum. Si enim Dominus veritatem
loquitur, quia ipse est veritas Patris, quam vidit
apud Patrem [se vidit, se loquitur, quia ipse est veritas
Patris, quam vidit apud Patrem]. Ipse est enim
Verbum, quod Verbum erat apud Deum. Isti ergo
malum quod faciunt, quod Dominus objurgat et corripit,
ubi viderunt? Apud Patrem suum. Cum audierimus
<nobr><sub></sub></nobr> in consequentibus apertius dictum quis sit
eorum pater, tunc intelligemus qualia viderint apud
talem patrem: adhuc enim non nominat patrem ipsorum.
Paulo superius {553} Abraham commemoravit,
sed carnis origine, non vitae similitudine: dicturus
alterum patrem illorum, qui nec genuit eos, nec
creavit, ut homines essent; sed tamen filii erant ejus,
in quantum mali erant, non in quantum homines
[erant], in quo imitati, non in quo creati.
</p><p>VERS. 39.---<em>Responderunt et dixerunt ei:</em> Pater
noster Abraham est. Quasi: Tu quid dicturus es contra
Abraham? aut si aliquod potes audere, reprehende
[<em>Aug.,</em> aude reprehendere] Abraham. Non
quia Dominus non audebat reprehendere Abraham,
sed talis erat Abraham, qui non reprehenderetur a
<nobr><sub></sub></nobr> Domino, sed potius laudaretur. Tamen isti videbantur
eum provocare ut aliquid male diceret de
Abraham, et esset occasio faciendi quod cogitabant.
<em>Pater noster Abraham est.</em> «Audiamus, quomodo
eis respondit Dominus, cum illorum damnatione
laudans Abraham. <strong>(VERS 40.)</strong> <em>Dicit eis Jesus:</em> Si filii
Abrahae estis, opera Abrahae facite. Nunc autem
quaeritis me interficere, hominem qui veritatem locutus
sum vobis, quam audivi a Deo. Hoc Abraham non fecit.
Ecce ille laudatus, isti damnati: Abraham non
erat homicida. Non dico, inquit, ego Deus sum
[<em>Aug.,</em> Dominus sum] Abrahae: quod si dicerem, verum
<nobr><sub></sub></nobr> dicerem. Nam dixit de alio loco: <em>Ante Abraham
ego sum.</em> Tunc eum illi lapidare voluerunt. Non dixit
hoc. Interim quod videtis, quod aspicitis, quod me
solum putatis, homo sum. Hominem dicentem vobis
quod audivit a Deo, quare vultis occidere, nisi quia
non estis filii Abrahae? Et tamen superius ait: <em>Scio
quia filii Abrahae estis.</em> Non negavit eorum originem,
sed facta condemnat: caro eorum ex illo erat, sed
vita non erat. «Ergo Christiani facti sunt semen
Abrahae gratia Dei. Non de carne Abrahae facti illi
cohaeredes: Deus illos exhaereditavit, istos adoptavit.»
Isti sunt de quibus alio loco a Joanne Baptista
dictum est: <em>Potens est Deus de lapidibus istis suscitare
filios Abrahae</em> <strong>(Matth. III, 9)</strong>. Illi erunt filii
Abrahae, qui fidem Abrahae imitantur. Ideo subjunxit
<nobr><sub></sub></nobr> Dominus, dicens: <em>Si filii Abrahae estis, opera
Abrahae facite.</em> Factis probate nobilitatem, non verbis.
Sed quaeritis me interficere, hominem qui veritatem
locutus sum vobis quam audivi a Deo, hoc
Abraham non fecit. Vos facitis opera Patris vestri;
et adhuc non dicit quis est iste pater eorum. «Modo
illi quid responderunt? Coeperunt enim utcunque
cognoscere, non de carnis generatione Dominum loqui,
sed de vitae institutione: et quia consuetudo
Scripturarum est quam legebant, fornicationem spiritaliter
appellari, cum diis multis et falsis anima
tanquam prostituta subjicitur, ad hoc responderunt:
<strong>(VERS. 41.)</strong> <em>Dixerunt itaque ei:</em> Nos ex prostitutione
non sumus nati, unum Patrem habemus Deum. Jam
viluit Abraham: repulsi sunt enim, quomodo repelli
<nobr><sub></sub></nobr> debuerunt [<em>Ms.,</em> voluerunt] ore veridico; quia erat
talis Abraham, cujus factum non imitabantur, et de
illius genere gloriabantur. Et mutaverunt responsionem,
credendo [<em>Aug.</em> et Ms., credo] dicentes apud
seipsos, quotiescunque nominaverimus Abraham,
dicturus est nobis: Quare non imitamini eum de
cujus genere gloriamini? Nos sanctum, justum, innocentem,
tantum virum imitari non possumus:
Deum dicamus Patrem nostrum; videamus quid nobis
dicturus est. «Nunquid si falsitas invenit quod
diceret, et veritas non inveniret quod responderet?
Audiamus quid dicant, audiamus quid audiant:
<em>Unum,</em> inquiunt, <em>Patrem habemus Deum.</em> <strong>(VERS. 42.)</strong>
<em>Dixit ergo eis Jesus:</em> Si Deus Pater vester esset, diligeretis
me utique: Ego enim ex Deo processi et veni.
<nobr><sub></sub></nobr> Neque enim a meipso veni, sed ille me misit. Dicitis
Deum Patrem, agnoscite vel fratrem vestrum [<em>Aug.,</em>
agnoscite me vel fratrem]. Hic tetigit quod saepius solet
dicere: <em>Non a meipso veni, sed ille me misit, a
Deo processi et veni.</em> Christi ergo missio, incarnatio est
ejus. Quod vero de Deo processit Verbum, aeterna processio
est, non habens tempus per quem factum est
tempus. Ergo ab illo processit ut Deus, ut aequalis, ut
Filius unicus, ut Verbum Patris; venit ad nos, quia
Verbum caro factum est, ut habitaret in nobis. Adventus
ejus, humanitas ejus; mansio ejus, divinitas ejus.
</p><p>VERS. 43.---«<em>Quare,</em> inquit, <em>loquelam meam non cognoscitis?
Quia non potestis audire sermonem meum.</em>
Ideo non poterant cognoscere, quia non poterant
<nobr><sub></sub></nobr> audire. Sed unde audire non poterant, nisi quia
corrigi credendo nolebant? Et hoc unde? <em>Vos ex
patre diabolo estis.</em> Quandiu patrem commemoratis?
Quandiu patrem {554} mutatis, modo Abraham,
modo Deum? Audite a Filio Dei, cujus filii estis.
<em>A patre diabolo estis.</em>» Deus itaque creator omnium
creaturarum creavit hominem. Quomodo hic dicit:
<em>Vos a patre diabolo estis? Quidquid a Deo creatum est,
bonum est, et omnis homo, quantum creatura Dei est,
bonus est:</em> quantum vero se subjicit per liberum arbitrium
diabolo, a patre diabolo est. «Bona est enim
hominis natura, sed vitiata erat per malam voluntatem,
et inde a patre erat diabolo. Quod fecit Deus
non potest esse malum, si ipse homo non sit sibi
malus. Inde ergo Judaei dicti sunt filii diaboli, non
<nobr><sub></sub></nobr> nascendo, sed imitando. Consuetudo vero sanctae
Scripturae est ex imitatione vel similitudine operum
filios saepe nominare, ut Propheta ad Judaeos ait:
<em>Pater tuus Amorrhaeus et mater tua Cethea</em> <strong>(Ezech.
XVI, 3)</strong>. Amorrhaei gens erat quaedam, unde originem
Judaei non ducebant; Cethei et ipsi gentem suam
habebant omnino alieni a genere Judaeorum. Sed
quia erant impii Amorrhaei et Cethei; Judaei autem
imitati sunt impietates illorum; invenerant filii
[<em>Aug.,</em> invenerunt sibi] parentes, non de quibus
nascerentur, sed quorum mores sectando pariter
damnarentur. Quaeritis autem fortasse, unde ipse
diabolus? Inde utique, unde et caeteri angeli. Caeteri
angeli in sua obedientia perstiterunt: ille inobediendo
et superbiendo lapsus est angelus, et factus
<nobr><sub></sub></nobr> est diabolus. «Sed modo audite quid dicat Dominus:
<em>Vos,</em> inquit, <em>a patre diabolo estis, et desideria patris
vestri facere vultis.</em> Quaeritis me occidere, hominem
qui veritatem vobis dico. Et ille invidit homini, et
occidit hominem. Diabolus autem cum invideret
homini, serpentem indutus, locutus est mulieri, et
de muliere venenavit et virum. Mortui sunt diabolum
audiendo, quem non audissent si Deum audire
voluissent: positus enim homo inter Deum qui creavit
eum, qui [<em>Aug.</em> addit: et eum, qui lapsus est]
obtemperare debuit creatori, non deceptori. Ergo
<em>ille homicida erat ab initio.</em> Videte genus homicidii
fratres. Homicida dicitur diabolus, non gladio armatus,
non ferro accinctus. Ad hominem venit, verbum
malum seminavit, et occidit. Noli ergo putare
<nobr><sub></sub></nobr> te non esse homicidam, quando fratri tuo mala persuades:
si fratri tuo mala persuades, occidis. Audi
Psalmistam: <em>Filii hominum dentes eorum arma et
sagittae, et lingua eorum machaera acuta</em> <strong>(Psal. LVI, 5)</strong>.
Vos ergo desideria patris vestri facere vultis, ideo
saevitis in carnem, quia non potestis in mentem.
<em>Ille homicida erat ab initio;</em> utique in primo homine.
Ex illo, ille homicida, ex quo potuit fieri homicidium
[<em>Aug.</em> addit: ex illo potuit fieri homicidium], ex quo
factus est homo. Non enim posset occidi homo, nisi
prius fieret homo. <em>Homicida ergo ille ab initio.</em> Et
unde homicida? <em>Et in veritate non stetit, quia veritas
non est in eo.</em> Non quomodo in Christo, sic est veritas,
ut Christus ipse sit veritas. Si ergo iste in veritate
<nobr><sub></sub></nobr> stetisset, in Christo stetisset. <em>Sed in veritate non stetit,
quia veritas non est in eo.</em>
</p><p>VERS. 44.---«<em>Cum loquitur mendacium, ex propriis
loquitur, quia mendax est et pater ejus.</em> Quid est hoc?
Audistis verba Evangelii, intenti accepistis: ecce
repeto, ut agnoscatis quid exigatis. De diabolo Dominus
ea dicebat, quae de diabolo dici a Domino
meruerunt [<em>Aug.,</em> debuerunt]. <em>Ille homicida erat ab
initio.</em> Verum est: nam primum hominem occidit;
<em>et in veritate non stetit, quia de veritate lapsus est.</em>
<em>Cum</em> loquitur mendacium, utique ipse diabolus, <em>de
proprio loquitur, quia mendax est et pater ejus.</em>
«Diabolus autem a semetipso mendax fuit, et mendacium
suum ipse genuit, a nemine audivit prius
mendacium. Quomodo Deus Pater genuit Filium veritatem;
<nobr><sub></sub></nobr> sic diabolus genuit quasi filium mendacium.»
Mendacium genuit, quia in veritate non stetit.
Omnis enim qui in Deo manet, in veritate manet,
quia Deus veritas est. Si quis vero a Deo recesserit,
mendax erit, dicente Psalmographo: <em>Omnis homo
mendax</em> <strong>(Psal. CXV)</strong>. In quantum vero homo a Deo
recedit, in tantum mendax erit, dum se a veritate
declinaverit, et inde peccator erit: quia omne peccatum
non est veritas, sed mendacium, quia recedendo
a Deo non habet veritatem. Diabolus vero
bonus creatus est, sed per seipsum malus factus
est, declinando se a summo bono. Ideo ex propriis
locutus est mendacium, quia in seipso invenit unde
esset mendax. Homo vero deceptus a diabolo, factus
est a diabolo mendax. Ideoque filius diaboli,
<nobr><sub></sub></nobr> non natura, sed imitatione. Recedamus ergo a patre
{555} mendacii, curramus ad Patrem veritatis.
Amplectamur veritatem ut accipiamus veram libertatem.
«Judaei apud patrem suum viderant quod loquebantur:
quid, nisi mendacium? Dominus autem
apud patrem suum vidit quod loqueretur: quid,
nisi seipsum? quid, nisi verbum Patris aeternum
et Patri coaeternum?» Ideo subjunxit: <strong>(VERS. 45.)</strong>
<em>Ego veritatem dico vobis, et non creditis mihi.</em> Nam
mendax mendacium loquitur, sed veritas veritatem
profert. Diabolus mendax, Christus vero veritas 