Sed huic legi, antequam Evangelium
veniret, deerat perfectio. Perfectio autem in
senario numero comprehenditur.» Nam senarius
numerus perfectus est, et partibus suis implebitur
[<em>Ms.,</em> impletur]. Id est, unum, duo, tres. Nec aliae
partes in eo inveniri possunt, nec illae partes conjunctae
aliud quid [<em>Al.,</em> aliquid] conficere possunt,
nisi senarium numerum. Propterea sex diebus Deus
mundum perfecit, et quinque ipse per sex multiplicantur,
ut lex per Evangelium adimpleatur, ut fiant
sexies quini, triginta. Ad eos ergo [<em>Al.,</em> igitur], qui
implent legem, venit Jesus. Et quomodo venit? Calcans
fluctus, omnes tumores mundi sub pedibus habens,
omnes celsitudines saeculi premens. «
<br>@ <nobr><sub></sub></nobr> Ibid. num. 7. Et tamen
<nobr><sub></sub></nobr> tantae sunt tribulationes, ut etiam ipsi qui crediderunt
in Jesum, et qui conantur perseverare,
expavescant nec [<em>Ms.</em> et Aug., ne] deficiant, Christo
fluctus calcante saeculi. Cur timet Christianus, dum
Christus loquitur? <em>Ego sum, nolite timere.</em> Confidite,
ego vici mundum <strong>(Joan. XVI)</strong>.
</p><p>VERS. 21.---<em>Voluerunt ergo eum accipere in navi.</em>
Agnoscentes ac gaudentes, securi facti. <em>Et statim fuit
navis ad terram, in quam ibant.</em> Factus est finis ad
terram, de humido ad solidum, de turbato ad firmum,
de itinere ad finem,» id est, ad perfectam
tranquillitatem, quae non erit nisi in portu aeternae
serenitatis. Ibi tota charitas, et nulla iniquitas, tota
felicitas, et nulla perturbatio, ubi sine fine regnabunt,
qui hic fortiter usque in finem vitae suae laborant.
</p><p><nobr><sub></sub></nobr> VERS. 22, 23.---<em>Altera die turba quae stabat trans
mare, vidit quia alia navicula non esset ibi nisi una, et
quia non introiisset Jesus cum discipulis suis in navem,
sed soli discipuli ejus abiissent.</em> Aliae vero supervenerunt
naves a Tiberiade, juxta locum ubi manducaverunt
panem, gratias agentes Deo.
</p><p>{523} 
<br>CAPUT XIII.
<em>A turbis quaesitus, et inventus ait:</em> Operamini cibum,
non qui perit, sed qui permanet in vitam aeternam.
<em>Et panem de coelis se dicit verum, vitamque mundi.</em>
</p><p>VERS. 24.---<em>Cum ergo vidisset turba, quia Jesus
non esset ibi, neque discipuli ejus, ascenderunt in naviculas,
et venerunt in Capharnaum quaerentes Jesum.</em>
«
<br>@ <nobr><sub></sub></nobr> S. Aug. loc. cit. num. 8, 9, 10. Insinuatum est tamen illis tam magnum miraculum.
<nobr><sub></sub></nobr> Viderunt enim quod discipuli soli ascendissent
in navem, et quia navis non erat ibi. Venerunt autem
inde, et naves juxta locum illum ubi manducaverunt
panem, in quibus eum turbae secutae sunt.
Cum discipulis ergo non ascenderat: alia navis illic
non erat. Unde subito trans mare factus est Jesus,
nisi quia super mare ambulavit, ut miraculum monstraret?
<em>Et cum invenissent eum turbae.</em> Ecce praesentat
se turbis, a quibus rapi timuerat, et in montem fugerat;
omnino confirmans et insinuans nobis in mysterio
dicta esse illa omnia: et facta in magno sacramento,
ut aliquid significarent. Ecce adest ille qui
<nobr><sub></sub></nobr> in montem fugerat turbas; nonne cum ipsis turbis
loquitur? modo teneant, modo regem faciant.
</p><p>VERS. 25.---<em>Et cum invenissent eum trans mare,
dixerunt ei:</em> Rabbi, quando huc venisti? Ille post miraculi
sacramentum, et sermonem infert, ut si fieri
potest, qui pasti sunt, pascantur, et quorum satiavit
panibus ventrem, satiet sermonibus mentem, sed sic,
ut capiant; et si non capiunt, sumant quod capiant
[<em>Aug.,</em> sumatur quod non capiunt], ne fragmenta pereant.
Loquatur ergo Dominus, et audiamus [quod sequitur]:
<strong>(VERS. 26)</strong> <em>Respondit Jesus, et dixit eis:</em> Amen
amen dico vobis, quaeritis me, non quia vidistis signa,
sed quia manducastis ex panibus meis, et saturati estis.
Propter carnem me quaeritis, non propter spiritum.
Quam multi non quaerunt Jesum, nisi ut illis faciat
<nobr><sub></sub></nobr> bene secundum tempus! Alius negotium habet, quaerit
intercessionem clericorum; alius premitur a potente,
refugit [<em>Ms.,</em> a potentiore fugit] ad Ecclesiam;
alius vult pro se interveniri apud eum contra quem
[<em>Aug.,</em> apud quem] parum valet: ille sic, iste vero
sic; impletur quotidie talibus Ecclesia: vix quaeritur
Jesus propter Jesum. <em>Quaeritis me, non quia vidistis
signa, sed quia manducastis ex panibus meis.</em>
</p><p>VERS. 27.---<em>Operamini non cibum, qui perit, sed
qui permanet in vitam aeternam.</em> Quaeritis me propter
aliud, quaerite me propter me. Seipsum enim insinuat
istum cibum, qui [<em>Al.,</em> quod] in consequentibus
illucescit, <em>quem Filius hominis dabit vobis.</em> Exspectabas,
credo, iterum panes manducare, iterum discumbere,
iterum saginari. Sed [<em>Al.,</em> semetipsum] dixerat,
<nobr><sub></sub></nobr> <em>cibum non qui perit, sed qui permanet in vitam
aeternam.</em>» Superius diximus navem Ecclesiam Christi
significare, quae tempestatibus hujus saeculi turbatur,
et laborantes in se portat [<em>Ms.,</em> in ea hortatur], ut
viriliter laborent, donec Christus comprimat fluctus
persecutionum, et reddat serenitatem. Hic vero dicit:
<em>Altera die turba, quae stabat trans mare, vidit quia
alia navicula non erat ibi nisi una.</em> Quid est altera die
turbam stare super mare, nisi post ascensionem
Christi turba stans in operibus bonis, non jacens in
terrenis volutabris, sed exspectans unde veniat ad
eos Jesus? Et hic una navis dicitur, sicut prius una
fuit Ecclesia Christi, in qua ille praesentialiter corpore
versabatur: nunc quoque una est, quae similiter
in spe exspectat adventum illius. Sed quid est quod
<nobr><sub></sub></nobr> aliae naves venerunt a Tiberiade, nisi haereticorum
conventicula, quae Jesum non sincera fide quaerunt;
quae sub dolo calliditatis sua quaerunt, non quae sunt
Jesu <strong>(Philip. II, 21)</strong>. Unde consequenter respondit
eis Jesus: <em>Amen amen dico vobis, quaeritis me, non
quia vidistis signa, sed quia manducastis ex panibus,
et saturati estis.</em> De illis vero qui saturati sunt, in alio
dicit Evangelio: <em>Vae vobis, qui saturati estis</em> <strong>(Luc.
VI, 25)</strong>. De esurientibus vero vitae panem et justitiae
cognitionem, dicitur: <em>Beati qui esuriunt et sitiunt
justitiam</em> <strong>(Matth. V, 6)</strong>; ad quem cibum hortabatur
eos in sequenti mox Christus sermone dicens: <em>Operamini</em>
<nobr><sub></sub></nobr> non cibum qui perit, sed qui permanet in vitam
aeternam. Carnalis cibus perit, spiritalis vero permanet,
quem Filius hominis vobis dabit.
</p><p>{524} <em>Hunc ergo Pater significavit </em>[Al., <em>signavit</em>]
Deus. «
<br>@ <nobr><sub></sub></nobr> S. Aug. loc. cit. num. 11. Istum filium hominis nolite sic accipere,
quasi alios filios hominis, quibus dictum est: <em>Filii
autem hominum in protectione alarum tuarum sperabunt</em>
 <strong>(Psal. XXXV)</strong>. Iste filius hominis sequestratus
quadam gratia Dei est a caeteris filiis hominum. Iste
filius hominis, exceptus a numero hominum, filius
hominis est. Iste filius hominis et Filius Dei est, iste
homo, etiam Deus est.» Unde et ipsa Veritas quae
tunc loquebatur ad Judaeos et nunc omnibus loquitur
per evangelicae praedicationis verba, et quis sit ostendit,
non qualem esse plurimi tunc aestimaverunt, vel
<nobr><sub></sub></nobr> etiam nunc aestimant. Subjunxit vero: <em>Hunc enim
Deus Pater significavit </em>[Ms., <em>signavit</em>]. «Signare
quid est, nisi proprium aliquid ponere? Hoc est signare,
ponere aliquid, quod [<em>Ms.,</em> quo] non confundatur
cum caeteris. Signare est signum rei ponere.
Cuicunque rei ponis signum, ideo ponis signum ne
confusa cum aliis a te non possit agnosci. <em>Pater ergo</em>
<em>eum signavit.</em> Quid est <em>signavit? proprium quiddam
illi dedit, ne caeteris compararetur hominibus, ideo
dictum est:</em> <em>Unxit te Deus, Deus tuus oleo exsultationis,
prae participibus tuis</em> <strong>(Psal. XLIV, 8)</strong>. Ergo signare
quid est? exceptum habere; hoc est prae participibus
tuis. Itaque nolite, inquit, me contemnere, quia filius
hominis sum, et quaerite a me cibum, <em>non qui perit,
sed qui permanet in vitam aeternam.</em> Sic enim filius
<nobr><sub></sub></nobr> hominis sum, ut non sim unus ex vobis; sic sum
filius hominis, ut Deus Pater me signaret. Quid est
signare? proprium aliquid mihi dare, quo non confunderer
cum genere humano, sed per me liberaretur
genus humanum.
</p><p>VERS. 28.---<em>Dixerunt ergo ad eum:</em> Quid faciemus,
ut operemur opera Dei? 
<br>@ <nobr><sub></sub></nobr> Ibidem, num. 12, 13. Dixerat enim illis:
<em>Operamini escam, non quae perit, sed quae permanet in
vitam aeternam.</em> Quid faciemus, inquiunt? quid observando,
hoc praeceptum implere poterimus? (VERS.
29.) <em>Respondit Jesus, et dixit eis:</em> Hoc est opus Dei,
ut credatis in eum quem misit ille. Hoc est ergo manducare
cibum non qui perit, sed qui permanet in
aeternum [<em>Ms.,</em> in vitam aeternam]. Ut quid paras dentem
et ventrem? Crede, et manducasti. Discernitur
<nobr><sub></sub></nobr> quidem ab operibus fides, sicut Apostolus dicit, <em>justificari
hominem per fidem, sine operibus legis</em> <strong>(Rom.
III, 28)</strong>. Et sunt opera quae videntur bona sine fide
Christi, et non sunt bona, quia non referuntur ad
eum finem ex quo sunt omnia bona. <em>Finis enim legis
Christus ad justitiam omni credenti</em> <strong>(Rom. X, 4)</strong>. Ideo
noluit discernere fidem ab opere, sed ipsam fidem
dixit esse opus. Ipsa est enim fides, quae per dilectionem
operatur <strong>(Gal. V, 6)</strong>. Nec dixit: Hoc est opus
vestrum; sed dixit: <em>Hoc est opus Dei, ut credatis in
eum quem misit ille, ut qui gloriatur, in Domino glorietur</em>
 <strong>(I Cor. I, 31)</strong>. Quia ergo invitabat eos ad fidem,
<nobr><sub></sub></nobr> illi adhuc quaerebant signa quibus crederent.
Vide si non Judaei signa petunt? <strong>(VERS. 30.)</strong> <em>Dixerunt
ergo ei, quod ergo tu facis signum, ut videamus et credamus
tibi? quid operaris? Parumne erat quod de
quinque panibus pasti sunt? Sciebant hoc quidem,
sed huic cibo manna de coelo praeferebant.</em> Dominus
autem Jesus talem se dicebat, ut Moysi praeponeretur.
Non enim ausus est Moyses de se dicere quod
daret <em>cibum, non qui perit, sed qui habet vitam aeternam
</em>[Aug., <em>qui permanet in vitam aeternam</em>]. Aliquid
plus promittebat Dominus quam Moyses. Per Moysen
quippe promittebatur regnum, et terra fluens lac et
mel, temporalis pax, abundantia filiorum, salus corporis,
et caetera omnia temporalia quidem, in figura
tamen spiritalia, qui [<em>Ms.,</em> et quia] veteri homini in
<nobr><sub></sub></nobr> veteri testamento promittebatur [<em>Aug.,</em> promittebantur].
Attendebant autem promissa per Moysen
[<em>Al.,</em> per Christum Moysi], et attendebant promissa
per Jesum. Ille plenum ventrem promittebat in terra,
sed cibum [<em>Aug.,</em> cibo] qui perit; iste promittebat
<em>cibum, non qui perit, sed qui permanet in vitam aeternam.</em>
Attendebant enim [<em>Al.,</em> autem; <em>ms.</em> et Aug.,
eum] plus promittentem, et quasi nondum videbant
majora facientem. Attendebant utique qualia fecisset
Moyses, et adhuc aliqua majora volebant fieri ab eo,
qui tam magna pollicebatur. <em>Quid,</em> inquiunt, <em>facis, ut
credamus tibi? Et ut noveritis, quia miracula illa huic
miraculo comparabant, et ideo quasi majora ista judicabant,
quam </em>[<em>Ms.</em> et Aug., quasi minora ista judicabant,
quae] quae faciebat Jesus.
</p><p><nobr><sub></sub></nobr> VERS. 31.---<em>Patres</em> nostri, inquiunt, <em>manna manducaverunt
in deserto.</em> Sed quid est manna? forte
contemnitis; sicut scriptum est: <em>Dedit illis manna
manducare.</em> Per Moysen patres nostri panem de coelo
acceperunt, et non eis datum [<em>Ms.</em> et Aug., dictum]
est a Moyse: <em>Operamini cibum, qui non perit, sed qui
permanet in vitam aeternam, et tu non talia operaris,
qualia Moyses.</em> Panes hordeaceos ille non dedit, sed
manna de {525} coelo. (VERS. 32, 33.) <em>Dixit ergo eis Jesus:</em>
Amen amen dico vobis, non Moyses dedit vobis
panem de coelo, sed Pater meus dedit vobis panem de
coelo. Verus <em>enim panis est, qui de coelo descendit,
et dat vitam mundo.</em> Verus ergo ille panis est, qui
dat vitam mundo, et ipse cibus est, de quo paulo
ante locutus sum: <em>Operamini cibum, qui non perit,</em>
<nobr><sub></sub></nobr> sed qui permanet in vitam aeternam. Ergo et illud
manna hoc significabat, et illa omnia signa mea
erant. Signa mea dilexistis; quod significabant [<em>Aug.,</em>
qui significabatur], contemnitis. Non ergo Moyses
dedit panem de coelo; Deus dat panem; sed quem
panem? forte manna? non; sed panem, quem significavit
manna, ipsum scilicet Dominum Jesum. <em>Pater
meus dat vobis panem verum.</em> Panis verus Dei est, qui
descendit de coelo, et dat vitam mundo.
</p><p>VERS. 34.---<em>Dixerunt ergo ad eum:</em> Domine, semper
da nobis panem hunc. Quomodo mulier [illa] Samaritana,
cui dictum est, <em>Qui biberit de hac aqua,
non sitiet unquam, continuo illa secundum corpus accipiens,</em>
<nobr><sub></sub></nobr> sed tamen carere indigentia volens; <em>Da, inquit,</em>
<em>mihi, Domine, de hac aqua;</em> sic et isti, <em>Domine,
da nobis panem hunc, qui nos reficiat, nec deficiat.</em>
</p><p>
</p><h4>CAPUT XIV.</h4>
<em>Panem vitae se dicit, et resurrecturos credentes in se
in novissimo die.</em>
<p>VERS. 35---<em>Dixit ergo eis Jesus:</em> Ego sum panis
vitae [Ms., <em>vivus</em>]. Qui venit ad me, non esuriet, et qui
credit in me, non sitiet unquam. 
<br>@ <nobr><sub></sub></nobr> Vide S. Aug. loc. cit., num. 14, 15, 16, 18, 19. <em>Qui venit ad me,</em>
hoc est quod ait, <em>et qui credit in me:</em> et quod dixit,
<em>non</em> esuriet, hoc intelligendum est, <em>non sitiet unquam.</em>
Utroque enim illa significatur aeterna satietas, ubi
nulla est egestas. Panem de coelo desideratis, ante vos
habetis, et non manducatis. <strong>(VERS. 36)</strong>. <em>Sed dixi vobis,
quia et vidistis me, et non credidistis</em> (Rom. III,
<nobr><sub></sub></nobr> 3). Sed non ideo ego populum perdidi. Nunquid enim
infidelitas vestra fidem Dei evacuavit? Videamus
enim quod sequitur: <strong>(VERS. 37)</strong> <em>Omne quod dat
mihi Pater, ad me veniet, et eum qui venit ad me non
ejiciam foras.</em> Quale est illud intus, unde non exitur
foras? Magnum penetrale et dulce secretum. O secretum
sine taedio, sine amaritudine malarum cogitationum,
sine interpellatione tentationum et dolorum!
Nonne illud secretum est quo intrabit ille cui
dicturus est Deus: <em>Euge, serve bone et fidelis, intra
in gaudium Domini tui</em> <strong>(Matth. XXV, 23)</strong>? Et: <em>Eum,
qui veniet ad me, non ejiciam foras.</em> <strong>(VERS. 38.)</strong> <em>Quia
descendi de coelo, non ut faciam voluntatem meam,
sed ejus qui misit me.</em> Ideo ergo eum qui veniet ad
te non ejicies foras, quia descendisti de coelo non facere
<nobr><sub></sub></nobr> voluntatem tuam, sed voluntatem ejus qui te
misit. Magnum sacramentum est, quod ait: <em>Qui venit
ad me non ejiciam foras.</em> Causam mox subjungens
[<em>Ms.,</em> subjunxit] quare foras non ejecerit ad se
venientem, id est, in se credentem dicit [<em>Ms.,</em> dicens]:
<em>Quia non veni facere voluntatem meam, sed
voluntatem ejus qui misit me.</em>» Quis est qui ejicitur
foras, de illo dulci et suavissimo secreto, quo intrare
praecipitur servus faciens voluntatem Domini
sui, nisi superbus, nisi anima in se ipsa confidens et
suae potestatis esse quaerens, nec cum propheta habens
dicere: <em>Nonne Deo anima mea subjecta est</em>
 <strong>(Psal. LXI)</strong>? Anima vero per humilitatem Dei subjecta
gratiae, nunquam ejicietur foras, sed intrat in
gaudium Domini Dei sui. «Igitur ut causa omnium
<nobr><sub></sub></nobr> morborum curaretur, id est superbia, descendit humilitas,
id est, humiliavit se Filius Dei. Quid superbis
homo? Deus humilis propter te factus est. Puderet
te fortasse imitari humilem hominem, saltem
imitare humilem Deum. Venit Filius Dei in homine, et
humilis factus est: praecipitur tibi ut sis humilis, non
tibi praecipitur ut ex homine facias [<em>Ms.,</em> fias] pecus.
Ille Deus factus est homo, tu homo, cognosce quia es
homo. Tota humilitas tua est ut cognoscas te. Ergo
quia humilitatem docet Deus, dixit: <em>Non veni facere
voluntatem meam, sed ejus qui me misit.</em> Haec enim
commendatio humilitatis est. Superbia quippe facit
voluntatem suam, humilitas facit voluntatem Dei.
<nobr><sub></sub></nobr> <em>Ideo qui ad me venerit, non ejiciam foras.</em> Quare?
<em>Quia non veni facere voluntatem meam, sed voluntatem
ejus qui me misit.</em> Humilis veni, humilitatem docere
veni, magister humilitatis veni. Qui ad me venit,
{526} incorporetur [<em>Ms.,</em> incorporatur] mihi;
qui ad me venit, humilis fit; qui mihi adhaeserit
[<em>Al.,</em> aderit; <em>Ms.,</em> adhaeret], humilis erit, quia non
faciet voluntatem suam, sed Dei: et ideo <em>non ejicietur
foras, quia Adam, cum superbus esset, projectus
est foras.</em>» Christus vero humilis factus, exaltatus
est super omne nomen, quod nominatur vel in coelo,
vel in terra <strong>(Philip. II)</strong>. «Qui doctor humilitatis venit,
non facere voluntatem suam, sed voluntatem
ejus qui misit illum: veniamus ad eum, intremus ad
eum, incorporemur ei, ut nec nos faciamus voluntatem
<nobr><sub></sub></nobr> nostram, sed voluntatem Dei; et non nos ejiciet
foras, quia membra ejus sumus, quia caput nostrum
esse voluit docendo humilitatem.» Ad quem venire
non potest nisi humilis, a quo non mittitur foras,
nisi superbus.
</p><p>VERS. 39.---<em>Haec est voluntas ejus qui misit me
Patris, ut omne quod dedit mihi non perdam ex eo,
sed resuscitem illud in novissimo die.</em> «Ipse ille datus
est. Qui servat humilitatem, hoc accipit; qui non
servat [<em>Aug.,</em> Ipse illi datus est, qui servat humilitatem;
hunc accipit: qui non servat] humilitatem,
longe est a magistro humilitatis. <em>Ut omne, quod dedit
mihi Pater, non perdam ex eo.</em> Sic non est voluntas
in conspectu Patris vestri ut pereat unus de pusillis
istis. De tumentibus potest perire, de pusillis
<nobr><sub></sub></nobr> nihil perit; quia nisi fueritis sicut pusillus iste, non
intrabitis in regnum coelorum <strong>(Matth. XVIII, 4)</strong>.
<em>Omne, quod dedit mihi Pater, non perdam ex eo, sed
resuscitabo ego eum in novissimo die.</em> Videte quemadmodum
et nic geminam illam resurrectionem delineat
[<em>Ms.,</em> deliniet; <em>Aug.,</em> delineet]. <em>Qui venit ad me,
modo resurgit humilis factus in membris meis;</em> <em>sed
resuscitabo eum in novissimo die secundum carnem.</em>
</p><p>VERS. 40.---<em>Haec est enim voluntas Patris mei qui
misit me, ut omnis qui videt Filium et credit in eum,
habeat vitam aeternam.</em> Et ego resuscitabo eum in novissimo
die. Superius dixit: <em>Qui audit verbum meum,
et credit ei qui misit me;</em> modo autem: <em>Qui videt Filium,
et credit in eum.</em> Non dixit, videt Filium et credit
in Patrem: hoc est enim credere in Filium, quod
<nobr><sub></sub></nobr> et in Patrem. Quia <em>sicut habet vitam Pater in semetipso,
sic dedit et Filio vitam habere in semetipso</em>
 <strong>(Joan. V, 26)</strong>. <em>Ut omnis, qui videt Filium, et credit
in eum, habeat vitam aeternam.</em> Credendo et transeundo
ad vitam, tanquam primam illam resurrectionem
[<em>Aug.,</em> prima illa resurrectione]. Et quia non
est sola, <em>et</em> resuscitabo, inquit, <em>eum in novissimo
die.</em>» Sequitur: <em>Ego sum panis vivus, qui de coelo descendi.</em>
Ideo panis, qui vita; et ideo vita, quia de coelo
descendit, dicente ipso: <em>Ego sum via, veritas, et vita.</em>
Ille est panis supersubstantialis, qui ut nobis detur
quotidie deprecari jubemur, cum Dominus noster Jesus
Christus panem se dicebat de coelo descendisse.
</p><p>
</p><h4>CAPUT XV.</h4>
<em>Murmurantes Pharisaei filium Joseph eum dicunt.</em> Et
ipse inter plura carnem suam panem se daturum dicit
pro mundi vita. Et caetera his similia plurima de
pane et carne sua testatur<nobr><sub></sub></nobr> 
<p>VERS. 41, 42.---<em>Murmurarunt Judaei, et dixerunt
ei:</em> Hic est [Jesus] filius Joseph, cujus nos novimus
patrem et matrem. Quomodo ergo dicit hic, quia de
coelo descendi? Ideo murmurabant quia hunc panem
non intelligebant, hunc panem non esuriebant, hunc
panem non amabant. Si amarent, utique non murmurarent.
«
<br>@ Apud sanctum Augustinum, tract. XXVI, num. 1, 5, 6, 7, 9, 10, 11, 12, 13, 15-20. Ideo a pane coelesti longe erant, nec
eum esurire noverant. Fauces cordis languidas habebant,
auribus apertis surdi erant: videbant, et
caeci stabant. Panis quippe iste, interioris hominis
<nobr><sub></sub></nobr> quaerit esuriem: unde alio loco dicit: <em>Beati, qui esuriunt
et sitiunt justitiam, quoniam ipsi saturabuntur</em>
 <strong>(Matth. V, 6)</strong>.» Dixerunt: <em>Cujus </em>[nos] novimus patrem
et matrem. Matrem sciebant terrenam, patrem
nesciebant coelestem; quia a Patre coelesti attracti
non fuerunt; quod mox ipse Dominus sequenti verbo
innotuit, dicens: (VERS. 43, 44) <em>Nolite murmurare
invicem.</em> Nemo potest venire ad me, nisi Pater, qui
misit me, attraxerit eum. Quid est, <em>Nemo potest venire
ad me, nisi quia nemo potest credere in me,</em>
<em>nisi Pater, qui misit me, attraxerit eum? Ille venit,
quem gratia Dei praevenit, cui cum Propheta {527}
dicamus:</em> <em>Misericordia ejus praeveniet me</em> <strong>(Psal.
LVIII)</strong>. Et iterum: <em>misericordia ejus subsequetur me</em>
 <strong>(Psal. XXII)</strong>. Praeveniet velle, subsequetur perficere.
<nobr><sub></sub></nobr> «Trahit Pater ad Filium eos qui propterea credunt
in Filium, quia eum cogitant Patrem habere Deum.
Deus enim Pater aequalem sibi genuit Filium: et qui
cogitat atque in fide sua sentit et ruminat aequalem
esse Patri eum in quem credit, ipsum trahit Pater
ad Filium.» Qui enim de Christo dicit, Non est
Deus verus, non trahit eum Pater, sed sua perversa
cogitatio trahit eum veritati non consentire. «Ille
tractus est a Patre, qui ait: <em>Tu es Christus Filius
Dei vivi.</em> Cui Dominus inquit: <em>Beatus es, Simon Bar
Jona,
quia caro et sanguis non revelavit tibi, sed Pater
meus qui in coelis est</em> <strong>(Matth. XVI, 16, 17)</strong>. Ista revelatio
ipsa est attractio. Dum enim dixit: <em>Nemo
potest venire ad me, nisi Pater qui me misit, attraxerit
eum, continuo subjunxit:</em> <em>Et ego resuscitabo eum in</em>
<nobr><sub></sub></nobr> novissimo die. Credendo quod sperat, videbit quod
adhuc non videndo credidit; manducabit quod esuriit,
satiabitur eo quod sitit. Ubi? in resurrectione
mortuorum. Quia <em>ego resuscitabo eum in novissimo die.</em>
</p><p>VERS. 45.---<em>Scriptum est enim in prophetis:</em> Et
erunt omnes docibiles Dei. Quare hoc dicit [<em>Ms.,</em>
dixit; <em>Aug.,</em> dixi] o Judaei? Pater vos non docuit:
quomodo potestis me cognoscere? Omnes regni illius
homines docibiles Dei erunt, non ab hominibus audiunt;
et si ab hominibus audiunt, tamen quod intelligunt
intus datur, intus coruscat, intus revelatur.»
Homines foris verbum sonare possunt, sed in vanum
laborant, nisi intus Deus docens aperiat sensus. Ille
<nobr><sub></sub></nobr> est Dei docibilis, quem Deus intus veritatis instruit
agnitione et amore. <em>Omnis qui audit </em>[Ms., <em>audivit</em>] a
Patre, et didicit, venit ad me. Quomodo trahit Pater?
Docendo delectat, non necessitatem imponendo; quia
nemo necessitate credit, sed voluntate. Filius dicebat,
Pater docebat; homo qui videbatur, loquebatur
sed ut Deus in corde audientis interius docebat.
Ideo subjunxit:
</p><p>VERS. 46.---<em>Non quia Patrem vidit quisquam, nisi
is qui est a Deo, hic vidit Patrem.</em> Nolite putare Patrem
esse visibilem vobis; nemo vidit Patrem, nisi
is qui est a Deo; hic vidit Patrem. Ego sum a Patre,
et ideo Patrem video. «Quid est autem vos trahi
a Patre, nisi discere a Patre? Quid est discere a Patre,
nisi audire Patrem [<em>Ms.,</em> a Patre]? Et quid est
<nobr><sub></sub></nobr> audire a Patre, nisi audire Verbum Patris, id est me?
Ne forte ergo cum dico vobis: <em>Omnis qui audivit a
Patre et didicit, dicatis apud vos:</em> Sed nunquam
vidimus Patrem, quomodo autem discere potuimus
a Patre? A meipso audite. <em>Non quia Patrem vidit
quisquam, sed qui est a Deo, hic vidit Patrem.</em> Ego
novi Patrem, ab illo sum; sed quomodo verbum ab
illo cujus est verbum: non quod sonat et transit,
sed quod manet cum dicente, et trahit audientem.
Sequitur: <strong>(VERS. 47)</strong> <em>Amen amen dico vobis, qui credit
in me, habet vitam aeternam.</em> Revelare se voluit,
quid esset: nam compendio dicere potuit: Qui
credit in me, habet me. Ipse enim Christus verus est
Deus, et vita aeterna. Qui ergo credit in me, inquit,
it ad me, et qui it ad me, habet me. Quid est autem
<nobr><sub></sub></nobr> habere me? Habere vitam aeternam. Mortem assumpsit
vita aeterna, et mori voluit; sed de tuo, o homo,
non de suo: accepit a te, ubi moreretur pro te. Assumpsit
[<em>Al.,</em> Accepit] ergo vita mortem, ut vita occideret
mortem. Nam qui credit, inquit, habet vitam
aeternam; non quae patet, sed quae latet. Vita enim
aeterna, Verbum in principio apud Deum erat, et
Deus erat Verbum, et erat vita lux hominum. Mori
venit, sed tertia die resurrexit.
</p><p>VERS. 48, 49.---<em>Ego</em> sum, inquit, <em>panis vitae.</em> Et
unde illi superbiant? <em>Patres,</em> inquit, <em>vestri manducaverunt
manna, et mortui sunt.</em> Quare manducaverunt,
et mortui sunt? Quia quod videbant, credebant:
quod non videbant, non intelligebant. Ideo patres vestri,
quia similes estis illorum. Manducaverunt Moyses
<nobr><sub></sub></nobr> et Aaron, et caeteri sancti qui fuerunt in populo
manna, et non sunt mortui, quia spiritaliter visibilem
cibum intellexerunt, spiritaliter esuriunt [<em>Ms.,</em>
esurierunt];» alii vero manducaverunt et permanserunt
in infidelitate; sicut Judaei audierunt loquentem
Christum, sed non spiritaliter verba ejus intellexerunt;
ideo dixit eis: <em>Patres vestri manducaverunt</em>
manna in deserto, et {528} <em>mortui sunt.</em> Qua morte,
nisi infidelitatis? Nam communi morte mortui sunt
et sancti qui fuerunt inter eos. Ideo signavit [<em>Ms.,</em>
significavit] Dominus his verbis mortem spiritalem,
non carnalem. «Patres ergo istorum, id est, mali
patres malorum, infideles patres, infideles murmuratores,
patres murmuratorum [<em>Ms.</em> et Aug., infideles
<nobr><sub></sub></nobr> patres infidelium; murmuratores patres murmuratorum].
Nam de re nulla magis Deum offendisse ille
populus dictus est, quam contra Deum murmurando.
Ideo et Dominus eos volens ostendere talium filios,
hinc ad [<em>Ms.,</em> hinc caute eos] eos coepit, <em>Quid murmuratis
in invicem, murmuratores, filii murmuratorum?</em>
<em>Patres vestri manna manducaverunt, et mortui
sunt:</em> non quia malum erat manna, sed quia male
manducaverunt.»
</p><p>VERS. 50.---<em>Hic est panis, qui de coelo descendit.</em>
«Hunc panem significavit manna, hunc panem significat
altare Dei. Sacramenta illic [<em>Ms.,</em> illa] fuerunt:
in signis diversa sunt; in re qua significantur
[<em>Ms.,</em> quae significatur], paria sunt. Apostolum
audi: <em>Nolo</em> enim, inquit, <em>vos ignorare fratres,</em> quia
<nobr><sub></sub></nobr> patres nostri omnes sub nube fuerunt, et omnes per
mare transierunt, et omnes in Moyse baptizati sunt
in nube et in mari, et omnes eamdem escam spiritalem
manducaverunt <strong>(I Cor. X, 1 seq.)</strong>. Spiritalem
utique, non corporalem. Alteram [<em>Aug.,</em> spiritalem
utique eamdem: nam corporalem alteram], quia
illi manna, nos aliud: spiritalem vero quam nos;
sed [<em>Ms.,</em> et] patres nostri, non patres illorum, quibus
nos similes sumus, non quibus illi similes fuerunt.
<em>Hic est ergo panis de coelo descendens, ut si quis
ex ipso manducaverit, non moriatur.</em> Sed quod pertinet
ad virtutem sacramenti, non quod pertinet ad
visibile sacramentum; qui manducat intus, non foris;
qui manducat in corde, non qui premit dente.
<strong>(VERS. 51.)</strong> <em>Ego sum panis vivus, qui de coelo descendi.</em>
<nobr><sub></sub></nobr> Ideo vivus, quia de coelo descendit. De coelo descendit
et manna, sed manna umbra erat, ista veritas est.
<strong>(VERS. 52.)</strong> <em>Si quis manducaverit ex hoc pane, vivet in
aeternum;</em> et panis quem ego dabo, caro mea est pro
mundi vita. Hoc quando caperet caro, quod dixit panem
carnem? Vocatur caro, quod non capit caro:
et ideo magis non capit caro, quia vocatur caro.
Hoc enim exhorruerunt, hoc assimulatum [<em>Ms.,</em> assimilatum;
Aug., ad se multum] esse dixerunt, hoc
non posse fieri putaverunt. <em>Caro</em> mea est, inquit, <em>pro
mundi vita.</em> Norunt fideles corpus Christi, si corpus
Christi esse non negligunt. Fiant corpus Christi, si
volunt vivere de spiritu Christi. De spiritu Christi
non vivit, nisi corpus Christi.» Quisque vivere vult,
credat in Christum, manducet spiritaliter spiritalem
<nobr><sub></sub></nobr> cibum. Incorporetur corpori Christi, et non sit putridum
membrum, quod resecari mereatur [<em>Al.,</em> debeat].
Sit pulchrum, sit sanum, sit aptum capiti suo.
<strong>(VERS. 53.)</strong> <em>Litigabant ergo Judaei ad invicem dicentes:</em>
Quomodo potest hic nobis carnem suam dare ad
manducandum? «Litigabant utique ad invicem, quoniam
panem concordiae non intelligebant, nec sumere
volebant: nam qui manducant talem panem, non litigant
ad invicem; quoniam unus panis unum corpus
multi sumus, et per hunc facit Deus unius moris
habitare in domo <strong>(I Cor. X, 17; Psal. LXVII, 7)</strong>. Quod
autem ad invicem litigantes quaerunt, quomodo possit
Dominus carnem suam dare ad manducandum,
non statim edunt [<em>Aug.,</em> audiunt], sed adhuc eis dicitur:
<nobr><sub></sub></nobr> <strong>(VERS. 54)</strong> <em>Amen amen dico vobis, nisi manducaveritis
carnem Filii hominis, et biberitis ejus sanguinem,
non habebitis vitam in vobis.</em> Quomodo quidem
detur [<em>Aug.,</em> edatur] et quisnam modus sit manducandi
istum panem, ignoratis: verumtamen nisi manducaveritis
carnem filii hominis et ejus sanguinem
biberitis, non habetis vitam in vobis
<br>@ <nobr><sub></sub></nobr> Edit. Argentorat. de anno 1527 ita prosequitur:
«Hanc itaque carnem, hunc itaque cibum et potum
societatem vult intelligi corporis et membrorum suorum,
quod est sancta Ecclesia, quae corpus est Christi,
et de hac re litigarunt. Secutus adjunxit, etc.»
Sed haec sententia huc prorsus est impertinens, nec
in codd. mss. quos consului, nec in editione Cl. Quercetani,
<nobr><sub></sub></nobr> nec in Augustino, quem Alcuinus hic descripsit,
reperitur. Intrusa ergo est a quodam malevolo, ut
subdole mentem Alcuini de veritate corporis et sanguinis
Christi in Eucharistia corrumperet; quod et
alii haeretici in aliorum Patrum scriptis tentarunt.. Haec non itaque
[<em>Aug.,</em> utique] cadaveribus, sed viventibus loquebatur.
Unde ne istam vitam intelligentes de hac
re litigarent, secutus adiunxit.
</p><p>{529} VERS. 55.---<em>Qui manducat meam carnem, et
bibit meum sanguinem, habet vitam aeternam.</em> Hanc ergo
non habet, qui istum panem non manducat, nec istum
sanguinem bibit; nam temporalem vitam sine illo, utcunque
homines in hoc saeculo, qui non sunt per
<nobr><sub></sub></nobr> fidem in corpore ejus, habere possunt; aeternam autem,
quae sanctis promittitur, nunquam. Ne autem
putarent sic in isto cibo et potu [eis qui (<em>Ms.,</em> ejus
quae) carnaliter sumunt (<em>Al.,</em> sapiunt), et non spiraliter
intelligunt in fide), promitti vitam aeternam, ut
qui eam sumerent jam nec corpore morerentur;
huic etiam cogitationi est dignatus occurrere. Nam
cum dixisset: <em>Qui manducat meam carnem, et bibit
meum sanguinem, habet vitam aeternam;</em> continuo
subjecit, et dixit: <em>Et ego resuscitabo eum in novissimo
die.</em> Ut habeat interim secundum spiritum vitam
aeternam in requie, quae sanctorum spiritus
suscipit: quod autem ad corpus attinet, nec ejus vita
aeterna fraudetur [<em>Ms.,</em> nec eos . . . fraudat], sed in
resurrectione mortuorum, in novissimo die caro»
<nobr><sub></sub></nobr> viva resurgat [<em>Ms.,</em> caro suscitabitur]. <strong>(VERS. 56.)</strong>
<em>Caro</em> enim mea, inquit, <em>vere est cibus, et sanguis
meus vere est potus.</em> «Cum enim cibo et potu id
appetant homines, ut non esuriant neque sitiant;
hoc veraciter non praestat nisi iste cibus et potus,
qui eos a quibus sumitur immortales et incorruptibiles
facit, id est, societas ipsa sanctorum, ubi pax
erit et unitas plena atque perfecta. Propterea quippe,
sicut etiam hoc ante nos intellexerunt homines
[Dei], Dominus noster Jesus Christus corpus
et sanguinem suum in eis rebus commendavit, quae
ad unum aliquid rediguntur ex multis. Namque aliud
in unum aliquid ex multis granis conficitur et constat
[<em>Aug.,</em> confit], aliud in unum ex multis racemis
[<em>Al.,</em> acinis] confluit. Denique jam exponit quomodo
<nobr><sub></sub></nobr> id fiat quod loquitur, et quid sit manducare
corpus ejus et sanguinem bibere. <strong>(VERS. 57.)</strong> <em>Et qui</em>
manducat, inquit, <em>meam carnem, et bibit meum sanguinem,
in me manet, et ego in eo.</em> Hoc est ergo
manducare illam escam et illum bibere potum, in
Christo manere, et illum manentem in se habere:
ac per hoc, qui non manet in Christo, et in quo non
manet Christus, procul dubio nec manducat spiritaliter
<nobr><sub></sub></nobr> ejus carnem, licet carnaliter et visibiliter premat
[dentibus] sacramentum corporis et sanguinis
Christi; sed magis tantae rei sacramentum ad judicium
sibi manducat et bibit, quia immundus praesumpsit
ad Christi accedere sacramenta, quae alius
[<em>Aug.,</em> quae aliquis] non digne sumit, nisi qui mundus
est, de quibus dicitur: <em>Beati mundo corde, quoniam
ipsi Deum videbunt</em> <strong>(Matth. V, 8)</strong>.
</p><p>VERS. 58.---<em>Sicut</em> misit me, inquit, <em>vivens Pater,
et ego vivo propter Patrem.</em> Et qui manducat me, et
ipse vivit propter me. Non enim Filius participatione
Patris fit melior, qui est natus aequalis; sicut
participatio Filii per unitatem corporis ejus et sanguinis,
quae [<em>Ms.,</em> quod] illa manducatio potatioque
significat, efficit nos meliores. Vivimus ergo nos
<nobr><sub></sub></nobr> propter ipsum, manducantes eum, id est, ipsum accipientes
aeternam vitam, quam non habemus [<em>Al.,</em>
habebamus] ex nobis. Vivit autem ipse propter Patrem,
missus ab eo, quia semetipsum exinanivit,
factus obediens usque ad signum [<em>Al.,</em> mortem] crucis
<strong>(Philipp. II, 8)</strong>. <em>Sicut misit me vivens Pater, et ego
vivo propter Patrem, et qui manducat me, et ipse vivit
propter me;</em> ac si diceret: Ut ego vivam [<em>Ms.,</em> vivo]
propter Patrem, id est, ut ad illum tanquam ad majorem
referam vitam meam, exinanitio mea fecit, in qua
me misit; ut autem quisque vivat propter me, participatio
facit, qua [<em>Al.,</em> quia] manducat me. Ego itaque
humiliatus vivo propter Patrem, ille rectus
[<em>Aug.,</em> erectus] vivit propter me.» Non de ea natura
dixit, qua semper est aequalis Patri, sed de ea, in
<nobr><sub></sub></nobr> qua minor factus est Patri. Quia [<em>Ms.,</em> Qui] etiam superius
dixerat: <em>Sicut Pater habet vitam habere in semetipso,
ita dedit Filio vitam habere in semetipso;</em> id
est, genuit Filium vitam habentem in semetipso.
</p><p>VERS. 59.---<em>Hic est panis, qui de coelo descendit,
«ut illum manducando vivamus, quia aeternam vitam
ex nobis habere non possumus.</em> <em>Non sicut manducaverunt,</em>
inquit, <em>patres vestri manna, et mortui
sunt:</em> qui manducat hunc panem, vivet in aeternum.
Quod ergo illi mortui sunt, ita vult intelligi, ut non
vivant in aeternum; nam temporaliter profecto et hi
morientur qui Christum manducant; sed vivent in
aeternum, quia Christus est vita aeterna. 
<br>@ <nobr><sub></sub></nobr> Ex S. Aug. Tract. XXVII in Joan. num. 1-5. Signum
ejus quia manducavit et bibit, hoc est si manet et manetur,
si habitat et inhabitatur, si sic haeret, ut non
<nobr><sub></sub></nobr> deseratur. Hoc ergo nos {530} docuit, et admonuit
mysticis verbis, ut simus in ejus corpore, sub ipso
capite in membris ejus, edentes carnem ejus, non
relinquentes unitatem ejus. Sed qui aderant plures,
non intelligendo scandalizati sunt: non enim cogitabant
haec audiendo, nisi carnem, quod ipsi erant.
Apostolus autem dicit, et verum dicit: Sapere secundum
carnem, mors est <strong>(Rom. VIII, 6)</strong>. Carnem
<nobr><sub></sub></nobr> suam dat nobis Dominus ad manducandum, et sapere
tamen secundum carnem mors est; cum de
carne sua dicat, quia ibi est vita aeterna. Ergo nec
carnem debemus sapere secundum carnem, sicut
in his verbis: <strong>(VERS. 61)</strong> <em>Multi itaque audientes,</em>
non ex inimicis, sed <em>ex discipulis ejus, dixerunt:</em> <em>Durus
est hic sermo:</em> quis potest eum audire? Si discipuli
durum habuerunt istum sermonem, quid inimici?
Et tamen sic oportebat, ut diceretur, quod
non ab hominibus [<em>Ms.</em> et Aug., omnibus] intelligeretur.
Secretum Dei intentos debet facere, non aversos
[<em>Ms.</em> et Aug., adversos]. Isti autem cito defecerunt,
talia loquente Domino Jesu: non crediderunt,
aliquid magnum dicente, et verbi illius aliquam
gratiam cooperiente [<em>Aug.,</em> non crediderunt aliquid
<nobr><sub></sub></nobr> magnum dicentem, et verbis illis . . . cooperientem].
Sed prout voluerunt, ita intellexerunt; et more hominum,
quia apud eos erat Jesus, aut hoc disponebat
Jesus [<em>Ms.,</em> et more hominum quia hoc asseruerat
Jesus; <em>Aug.,</em> et more hominum quia poterat Jesus],
carnem qua indutum erat Verbum, velut inconcisam
distribuere credentibus in se. <em>Durus est,</em>
inquiunt, <em>hic sermo, quis potest eum audire?</em> (VERS.
62.) <em>Sciens autem Jesus apud semetipsum, quia
murmurarent de hoc </em>[Aug. et Ms., <em>de eo</em>] discipuli
ejus. Sic enim apud se ista dixerunt, ut ab illo non
audirentur. Sed ille qui eos noverat in seipsis, audiens
apud semetipsum, respondit et ait: <em>Hoc vos
scandalizat.</em> Quia dixi, carnem meam do vobis manducare
et sanguinem meum bibere, hoc vos nempe
<nobr><sub></sub></nobr> scandalizat.
</p><p>VERS. 63.---<em>Si ergo videritis Filium hominis ascendentem
ubi erat prius.</em> Quid est hoc? Hinc solvit
quod illos moverat? hinc aperuit [<em>Ms.,</em> eruit] unde
fuerant scandalizati? hinc plane, si intelligerent.
Illi enim putaverunt illum erogaturum corpus suum,
ille autem se dixit ascensurum in coelum, utique
integrum. <em>Cum videretis Filium hominis ascendentem
ubi erat prius, certe vel tunc videbitis, quia non eo
modo quo putatis, erogat corpus suum.</em> Certe vel
tunc intelligetis quia gratia ejus non consumitur
morsibus.» In his verbis perspicue intelligitur Christum
esse unam personam, dum dixit Filium hominis
esse prius in coelo. «In terra loquebatur, et in
coelo se esse dicebat. Quo pertinet, nisi ut intelligamus
<nobr><sub></sub></nobr> unam personam esse Christum Deum et hominem,
non duas, ne fides nostra non sit trinitas,
sed quaternitas? Christus ergo unus est, verbum,
anima et caro unus Christus; Filius Dei, et Filius
hominis unus Christus; Filius Dei semper, filius
hominis ex tempore; tamen unus Christus, secundum
unitatem personae. In coelo erat, quando
in terra loquebatur. Sic erat Filius hominis in coelo,
quomodo Filius Dei erat in terra. Filius Dei in
terra in suscepta carne; Filius Dei [<em>Ms.</em> et Aug.,
Filius hominis] in coelo in unitate personae.» Quod
mox latius exponit quid intersit inter spiritum et
<nobr><sub></sub></nobr> carnem, et quid inter carnaliter Christum manducare
velle, vel spiritaliter accipere; ait enim: (VERS.
64) <em>Spiritus est, qui vivificat, caro non prodest quidquam.</em>
Paulo ante dixit: <em>Nisi manducaveritis carnem
Filii hominis, et biberitis ejus sanguinem, non habebitis
vitam in vobis;</em> et modo dicit: <em>Caro non prodest
quidquam, id est, si carnaliter vultis intelligere quae
dico, caro non prodest quidquam, si sic carnem intelligetis
manducandam sicut alium cibum, sicut
carnes quae emuntur in macellis.</em> <em>Spiritus est ergo</em>
<em>qui vivificat, per spiritum prodest caro, quae per
seipsam non prodest, quia littera occidit, spiritus
autem vivificat.</em> «Nam per carnem spiritus aliquid
pro salute nostra egit. Caro vas fuit,» quod
habebat, per quam spiritus salvabit [<em>Ms.,</em> salvavit]
<nobr><sub></sub></nobr> nos, utens organo carnis ad salutem humani
generis: quia diabolus utebatur serpente quasi organo,
ad subversionem primi parentis nostri. «<em>Spiritus
est qui vivificat, caro autem non prodest quidquam:</em>
sicut illi intellexerunt carnem, non sic ego
do ad manducandum meam carnem.»
</p><p>{531} 
<br>CAPUT XVI.
<em>Verba sua spiritum vitamque pronuntiat, et unum ex
duodecim diabolum appellat.</em>
</p><p>«
<br>@ Ex S. Aug., tract. XXVII in Joan. num. 6, 7, 9, 10. Proinde <em>verba,</em> inquit, <em>quae ego locutus sum vobis,
spiritus et vita sunt.</em> Diximus enim, fratres, hoc
Dominum commendasse in manducatione carnis suae
et potatione sanguinis sui, ut in illo maneamus, et
ipse in nobis. Manemus autem in illo, cum sumus
membra ejus; manet autem ipse in nobis, cum sumus
<nobr><sub></sub></nobr> templum ejus. Ut autem simus membra ejus,
unitas nos compaginet; ut enim compaginet nos unitas,
quid hoc facit nisi charitas Dei? Unde? Apostolum
[<em>Ms.</em> et Aug.: Unitas nos compaginat: ut compaginet
unitas, quae facit nisi charitas? Charitas Dei
unde? Apostolum] interroga: <em>Charitas,</em> inquit, <em>Dei
diffusa est in cordibus nostris per Spiritum sanctum,
qui datus est nobis</em> <strong>(Rom. V, 5)</strong>. Ergo <em>Spiritus est qui
vivificat:</em> spiritus enim facit viva membra; nec
viva membra spiritus facit, nisi quae in corpore,
quod vegetat ipse, Christus [<em>Aug.,</em> ipse spiritus] invenerit.
Nam spiritus qui est in te, o homo, quo
constas, ut homo sis, nunquid vivificat membrum
quod separatum invenerit a carne tua? Spiritum
tuum dico animam tuam. Anima tua non vivificat,
<nobr><sub></sub></nobr> nisi membra quae sunt in carne tua; unum si tollas,
jam ex anima tua non vivificatur, quia unitati corporis
tui non copulatur. Haec dicuntur ut amemus
unitatem et timeamus separationem. Nihil enim sic
debet formidare Christianus, quam separari a corpore
Christi. Si enim separatur a corpore Christi,
non est membrum ejus, si non est membrum ejus,
non vegetatur spiritu ejus. <em>Quisquis autem,</em> inquit
Apostolus, <em>Spiritum Christi non habet, hic non est
ejus</em> <strong>(Rom. VIII, 9)</strong>. Spiritus ergo est qui vivificat,
caro non prodest quidquam. <em>Verba quae locutus sum
vobis, spiritus et vita sunt.</em> Quid est, <em>spiritus et vita</em>
<nobr><sub></sub></nobr> sunt, nisi spiritaliter intelligenda sunt? Intellexisti
spiritaliter? <em>Spiritus et vita sunt.</em> Intellexisti carnaliter?
etiam sic illa spiritus et vita sunt, sed tibi non
sunt,» o homo, qui spiritaliter ea non intelligis, nec
fide ea venerari nosti.
</p><p>VERS. 65.---«<em>Sunt enim quidam in vobis qui non
credunt:</em> et ideo non intelligunt, quia non credunt.
Propheta enim dixit: <em>Nisi credideritis, non intelligetis</em>
 <strong>(Isai. VII, 9, sec. LXX)</strong>. Per fidem copulamur, per
intellectum vivificamur. Prius haereamus per fidem,
ut sic post vivificemur [<em>Aug.,</em> ut sit, quod vivificetur]
per intellectum. <em>Sciebat enim ab initio Jesus,
qui essent credentes, et quis traditurus esset eum.</em> Nam
ibi Judas erat inter eos qui scandalizati sunt, quem
Christus nec siluit, nec aperte monstravit, ut omnes
<nobr><sub></sub></nobr> timerent, quamvis unus periret. Sed posteaquam
dixit et distinxit credentes a non credentibus, expressit
causam quare non credebant.» <strong>(VERS. 66.)</strong>
<em>Propterea</em> dixi vobis, inquit, <em>quia nemo potest venire
ad me, nisi fuerit ei datum a Patre meo.</em> Dabitur enim
a Patre credentibus fides, ut nemo glorietur in fide
sua, quae a se non est quasi propria, sed a Deo
data, quasi gratia. <strong>(VERS. 67)</strong> <em>Ex hoc multi discipulorum
ejus abierunt retro, et jam non cum illo ambulabant.</em>
Abierunt retro, non post Christum, sed post
Satanam. Isti autem sic abierunt retro, quomodo
praecisi a corpore Christi, nec ultra redientes ad
eum, quia fortes [<em>Ms.,</em> forte] fideliter in corpore ejus
non fuerunt. Et hi non pauci, sed multi. «Audiamus
ergo, quid ad paucos dixerit, qui remanserunt.
<nobr><sub></sub></nobr> <strong>(VERS. 68.)</strong> <em>Dixit ergo Jesus ad duodecim:</em> Nunquid et
vos vultis abire? Non discessit nec Judas: sed quare
manebat Domino jam apparebat [nobis] postea manifestatus
est. Respondit Petrus pro omnibus, unus
pro multis, unitas pro unitis [<em>Aug.,</em> universis] <em>Respondit
ergo Simon Petrus:</em> Domine, ad quem ibimus?
Repellis nos a te, da nobis alterum [te] similem
tui, ad quem eamus. Si a te recedimus, ad
quem ibimus? [<em>Aug.:</em> Da nobis alterum te. <em>Ad quem
ibimus? si a te recedimus, ad quem ibimus?</em>]
</p><p>VERS. 69.---<em>Verba vitae aeternae habes.</em> Videte,
quemadmodum Petrus, dante Domino, recreante
Spiritu sancto, intellexit. Unde, nisi quia credidit
verba vitae {532} aeternae? Vitam enim aeternam
habes in ministratione corporis et sanguinis tui.
<nobr><sub></sub></nobr> <strong>(VERS. 70.)</strong> <em>Et nos credidimus, et cognovimus.</em> Non
cognovimus et credidimus; sed credidimus et cognovimus.
<nobr><sub></sub></nobr> Credidimus enim ut cognosceremus; nam
si prius cognoscere, et deinde credere vellemus,
nec cognoscere, nec credere valeremus. Quid credidimus
et quid cognovimus? <em>Quia tu es Christus
Filius Dei.</em> Id est, quia ipsa vita aeterna tu es, et
non das in carne et sanguine tuo, nisi quod es.»
</p><p>VERS. 71, 72.---<em>Respondit eis Jesus:</em> Nonne ego
vos duodecim elegi, et unus ex vobis diabolus est?
Dicebat autem de Juda Simone Scariotis. Hic enim
erat eum traditurus, cum esset unus ex duodecim.
Unus ex duodecim erat, non fide, sed numero; non
veritate, sed simulatione. Sed quomodo intelligendum
est, <em>nonne ego vos duodecim elegi, dum ille unus
filius diaboli dicitur esse:</em> nisi quia aliter electi sunt
illi undecim, aliter et ille unus? Electi sunt illi ut
<nobr><sub></sub></nobr> manerent in Christo, et ut sonus illorum exiret
per orbem terrarum; electus est ille unus ut dispensatio
divinae misericordiae in salutem humani generis
impleretur per eum. Unde bonitas Dei bene
utebatur malitia illius, sicut in venditione Joseph
bene usus est Deus malitia fratrum <strong>(Gen. XXXVII)</strong>:
ut ex opere malo illorum bonitas Dei ostenderetur in
salutem [<em>Ms.,</em> salute] multorum. Sic malum Judae
in bonum versum est nostrum. Quod facit malus
male utendo bonis Dei, sibi nocet, non bonitatem
Dei destruere poterit. Quare duodecim elegit Christus?
«Duodenarius numerus sacratus est. Non
enim quia periit inde unus, ideo illius numeri honor
ademptus est; nam in loco pereuntis alius subrogatus
est. Mansit numerus consecratus, hoc est,
<nobr><sub></sub></nobr> numerus duodenarius; quia per universum orbem,
hoc est, per quatuor cardines mundi, Trinitatem
fuerat annuntiaturus [<em>Ms.</em> et Aug., fuerant annuntiaturi].
Ideo ter quaterni» electi sunt, ut sancta Trinitas
per quatuor partes orbis praedicaretur. Nam et
annus duodenario numero currit, et ordo signorum
in coelis, per quae solet luna currere, noscuntur, duodenario
numero distinguuntur: ideo hoc numero
primos praedicatores Deus Christus direxit in mundum.
Nec numerus Juda pereunte violatus est, sed
alius ejus loco subrogatus. De cujus numeri sacratissima
significatione ipse Christus in Evangelio ait,
de excellentissima sanctorum gloria: <em>Cum autem
sederit Filius hominis in sede majestatis suae,</em> sedebitis
<nobr><sub></sub></nobr> et vos super sedes duodecim, judicantes duodecim
tribus Israel <strong>(Matth. XIX, 28)</strong>.
</p><p>LIBER QUARTUS. 
</p><p>
</p><h4>CAPUT XVII.</h4>
<em>Judaeis interficere eum quaerentibus, ascendit occulte
ad diem festum Scenopegiae, ubi diversa de eo et ab
eo dicuntur.</em> Et quaerentes eum apprehendere, nequiverunt,
quia nondum venerat hora ejus.<nobr><sub></sub></nobr> 
<h4>CAPUT VII, VERS. 1.</h4>---<em>Post haec, inquit evangelista,</em>
<em>ambulabat Jesus in Galilaeam.</em> Non enim volebat
<nobr><sub></sub></nobr> in Judaeam ambulare, quia quaerebant eum Judaei
interficere. «
<br>@ <nobr><sub></sub></nobr> S. Aug., tract. XXVIII, num. 2-4, 6, 8, 10-12. Hoc infirmitati nostrae praebebat
exemplum. Non ipse perdiderat potestatem, sed nostram
consolabatur fragilitatem. Futurum enim erat,
ut dixi, ut aliquis fidelis ejus absconderet se, ne a
persecutoribus inveniretur; et ne illi pro crimine
<nobr><sub></sub></nobr> objiceretur latibulum, praecessit in capite, quod in
membris confirmaretur.» Potuit enim Christus ambulare
in Judaeam [<em>Ms.,</em> inter Judaeos] et non occidi,
qui ait: <em>Potestatem habeo ponendi animam meam, et
potestatem habeo iterum sumendi eam</em> <strong>(Joan. X, 18)</strong>.
Hanc potestatem ostendit dum voluit, cum ad vocem
illius retro ceciderunt qui eum cum armis venerunt
apprehendere. <strong>(VERS. 2.)</strong> <em>Erat autem in proximo dies
festus Judaeorum Scenopegia </em>[Ms., <em>Scenophagiae</em>].
Scenopegia est dies festus quo Judaei mense septimo
in tabernaculis sub ramis arborum habitare diebus
septem jubebantur ad memoriam habitationis {533}
illorum in eremo. Iste erat dies festus quem Judaei
magna solemnitate celebrabant, velut reminiscentes
beneficiorum Domini, qui eos eduxit de terra
<nobr><sub></sub></nobr> Aegypti. Dies festus more Judaeorum dicitur, non
unus dies, sed quotquot illius festivitatis fuerunt,
quasi unum diem festum propter unius festivitatis
consuetudinem nominare solebant. <strong>(VERS. 3.)</strong> <em>Dixerunt
ergo ad eum fratres ejus:</em> Transi hinc, et vade
in Judaeam.» Fratres Domini usitatissimo sanctae
Scripturae more consanguinei sanctae Mariae semper
virginis dicebantur. Nam Abraham et Lot fratres
sunt dicti, cum Abraham patruus esset Lot; et Laban
et Jacob fratres sunt dicti, cum esset Laban
avunculus Jacob <strong>(Gen. XIV, 14, et XXIX, 15)</strong>. Cum
ergo audieritis fratres Domini, Mariae cogitate consanguinitatem,
non iterum parientis ullam propaginem.
«Diximus fratres qui fuerint; audiamus quid
dixerint. <em>Transi hinc, et vade in Judaeam,</em> ut et discipuli
<nobr><sub></sub></nobr> tui videant opera tua quae facis. Opera Domini
discipulos non latebant, sed istos latebant. Isti enim
fratres, id est consanguinei Christi, consanguineum
Christum habere potuerunt, credere autem in eum
ipsa propinquitate fastidierunt. Ideo continuo evangelista
secutus est: <strong>(VERS. 4.)</strong> <em>Neque enim fratres
ejus credebant in eum.</em> Quare in eum non credebant?
Quia humanam gloriam requirebant,» dicentes ad
eum: <em>Transi hinc, et vade in Judaeam, ut et discipuli
tui videant opera tua, quae facis.</em> <strong>(VERS. 5.)</strong> <em>Nemo
quippe in occulto aliquid facit, et quaerit ipse in palam
esse.</em> Si haec facis, manifesta teipsum mundo. Nam
his verbis ostenditur gloriam illius carnaliter quaerere
eos; quasi dixissent: Facis mirabilia, sed abscondis
te; transi in Judaeam, ut principatus gentis
<nobr><sub></sub></nobr> et civitas caput regni videant mirabilia tua. Innotesce,
appare omnibus, ut laudari possis ab omnibus.
Quid ergo ad haec Dominus Jesus dicit? <strong>(VERS. 6.)</strong>
<em>Tempus meum nondum advenit, tempus autem vestrum
semper est paratum.</em> Apostolus dicit, <em>postquam
venit plenitudo temporis, misit Deus Filium suum</em>
 <strong>(Gal. IV, 4)</strong>. Tempus vero gloriae Christi necdum
venit, cum haec locutus est. Quod illi videbantur
quaerere, qui ei suadebant ire in Judaeam, miraculum
facere, mundo innotescere, ne latens ignobilis
putaretur. Sed ille voluit altitudinem humilitate
praecedere, et ad ipsam celsitudinem per humilitatis
viam pervenire. «Tempus autem vestrum, id est,
mundi gloria, semper est paratum. Erit enim tempus
<nobr><sub></sub></nobr> gloriae, quia qui venit in humilitate, veniet in altitudine;
qui venit judicandus, veniet judicaturus; qui
venit occidi a mortuis, veniet judicare de vivis et
mortuis. <strong>(VERS. 8.)</strong> <em>Vos ascendite ad diem festum
hunc.</em> «Quid est <em>hunc? Ubi gloriam humanam
quaeritis.</em> Quid est <em>hunc? Ubi extendere vultis carnalia
gaudia, non aeterna cogitare.</em> <em>Ego non ascendo
ad diem festum hunc, quia meum tempus nondum
impletum est.</em> In die enim festo hoc gloriam vos humanam
quaeritis, meum vero tempus, id est, gloriae meae,
nondum venit. Ipse erit dies festus meus, non diebus
istis percurrens [<em>Aug.,</em> praecurrens] et transiens, sed
permanens in aeternum. Ipsa erit festivitas, gaudium
sine fine, aeternitas sine labe, serenitas sine nube.
<p>VERS. 9.---<em>Haec cum dixisset, ipse mansit in Galilaea.</em>
<nobr><sub></sub></nobr> Ut autem ascenderunt fratres ejus, tunc et
ipse ascendit ad diem festum, non manifeste, sed
quasi in occulto. «Ideo non ad diem festum hunc,
quia non gloriam [<em>Ms.,</em> gloriari] temporaliter cupiebat,
sed aliquid docere salubriter, corrigere homines,
de die festo aeterno admonere, amorem eorum
ab hoc saeculo avertere, et in Deum convertere.
Quid est autem quod quasi latenter ascendit ad diem
festum? non vacat et hoc Dei [<em>Ms.,</em> Domini] opus.»
Nam omnes dies festi Judaeorum in figura fuerunt.
Ideo Christus latenter ascendebat in eis, quia Christus
latuit in illis. Populo vero priori occultus,
modo vero meliori populo manifestus; quia ille populus
in umbra agebat, nos vero manifesta luce facimus.
Licet quidam intelligere velint hanc Domini
<nobr><sub></sub></nobr> responsionem, qua ait: <em>Ego non ascendo ad diem
festum hunc, ad passionem illius pertinere, qua
</em>[<em>Ms.,</em> quia] Christus non in festivitate Scenopegiae,
sed in festivitate paschali, qua agnus occidi solebat,
crucem ascendit. <strong>(VERS. 11.)</strong> «<em>Judaei autem
quaerebant eum in die festo, antequam ascenderet.</em>
Priores enim fratres ascenderunt, et non tunc ascendit
ille, quando illi putabant et volebant: ut etiam
hoc impleretur, quod ait: <em>Non ad hunc, id est, ad
quem vos vultis, primum vel secundum diem.</em> {534}
Ascendit autem postea, ut Evangelium loquitur, <em>mediante
</em>[Aug. et Ms., <em>mediato</em>] die festo, id est, cum
jam illius diei festi tot dies praeteriissent, quot remansissent.
Ipsam enim festivitatem, quantum intelligendum
est, diebus plurimis celebrabant.
</p><p><nobr><sub></sub></nobr> VERS. 12.---<em>Dicebant ergo:</em> Ubi est ille? Et
murmur multum de eo erat in turba. Unde murmur?
De contentione. Quae fuit contentio? <em>Quidam enim
dicebant:</em> Quia bonus est. Alii autem dicebant.
Non, sed seducit turbas. De omnibus ejus servis
hoc dicitur modo, quicunque eminent in aliqua
gratia: alii dicunt, <em>bonus est;</em> alii, <em>non, sed seducit
turbas.</em> Unde hoc? Quia vita nostra abscondita
est cum Christo in Deo.» Hoc patitur Christus
[<em>Ms.,</em> corpus Christi] usque in finem saeculi a mundi
amatoribus, quod tunc passus est a Judaeorum murmuratoribus.
Necdum frumentum a paleis segrega
tum est, ut grana frumenti congregentur in horrea,
et paleae comburantur igni aeterno. «Quod dictum
<nobr><sub></sub></nobr> est ergo de Domino, valet ad consolationem, de quocunque
hoc dictum fuerit Christiano. <strong>(VERS. 13.)</strong>
<em>Nemo tamen palam loquebatur de illo propter metum
Judaeorum, qui dicebant:</em> <em>Bonus est;</em> non [<em>Ms.,</em>
nam], qui dicebant: <em>seducit turbas.</em> [Qui dicebant:
<em>seducit turbas</em>], sonitus eorum apparebat, tanquam
aridorum foliorum. <em>Seducit turbas, clarius sonabant;</em>
<em>bonus est, pressius susurrabant.</em> Modo autem, fratres,
quamvis nondum venerit illa gloria Christi,
quae nos aeternos factura est; modo tamen ita crescit
Ecclesia ejus, ita eam dignatus est per cuncta diffundere,
ut etiam susurretur: <em>Seducit turbas;</em> sed
clarius personet, <em>bonus est.</em>» Nam nova haeresis in
angulis occulte susurrat: Christus est adoptivus. Sed
clarius universalis sanctae Ecclesiae vox resonat:
<nobr><sub></sub></nobr> Christus Filius est Dei proprius. Sibilant quoque
serpentino ore: Christus nuncupatus [<em>Ms.,</em> nuncupativus]
est Deus; sed pressius firmiusque fidelium
omnium unanimitas clamat: Christus bonus
est Deus, verus est Deus; teste egregio praedicatore,
qui ait: <em>Quorum patres, ex quibus Christus, qui est
super omnia Deus benedictus</em> <strong>(Rom. IX, 5)</strong>.
</p><p>VERS. 15.---Ascendit ergo Dominus ad diem festum
mediante die festo, et docebat. <em>Et mirabantur
Judaei dicentes:</em> Quomodo hic litteras scit, cum non
didicerit? «
<br>@ <nobr><sub></sub></nobr> Ex S. Aug., tract. XXIX, num. 2, 3 5, 6, 8. Ille quia (<em>Al.,</em> qui] latebat, docebat;
et palam loquebatur, et non tenebatur. Illud enim
ut lateret, [erat] exempli, hoc potestatis. Sed cum
doceret, mirabantur Judaei - omnes quidem, quantum
arbitror, mirabantur, sed non omnes convertebantur.
<nobr><sub></sub></nobr> Unde admiratio? Quia multi noverant ubi
natus et quemadmodum fuerat educatus; nunquam
eum viderant litteras discentem, audiebant tamen
de lege disputantem, legis testimonia proferentem,
quae nemo potest proferre, nisi legisset, nemo legere,
nisi litteras didicisset; et ideo mirabantur. Eorum
autem admiratio, magistro facta est insinuandae altius
veritatis occasio. Ex eorum quippe admiratione
et verbis, dixit Dominus aliquid profundum et
diligentius inspiciendum. «Quid ergo respondit Dominus
eis admirantibus, quomodo sciret litteras,
quas non didicerat? <strong>(VERS. 16.)</strong> <em>Mea,</em> inquit, <em>doctrina
non est mea, sed ejus qui me misit.</em> Haec enim
profunditas [<em>Ms.</em> et Aug., Haec est prima profunditas];
videtur enim paucis verbis quasi contraria locutus.
<nobr><sub></sub></nobr> Non enim ait: ista doctrina non est mea;
sed: <em>mea doctrina non est mea.</em> Quomodo mea et non
mea? Quaestio est quomodo fieri possit utrumque, et
mea, et non mea. Si enim diligenter intuemur quid
ipse in exordio dicit sanctus evangelista: <em>In principio
erat Verbum, et Verbum erat apud Deum, et
Deus erat Verbum:</em> inde pendet hujus solutio quaestionis.
Quae [est] ergo doctrina Patris, nisi Verbum
Patris. Ipse [est] ergo Christus doctrina Patris, si Verbum
Patris. Sed quia verbum non potest esse nullius,
sed alicujus: et suam doctrinam dixit, seipsum;
et non suam, quia Verbum Patris est. «Hoc dixisse
<nobr><sub></sub></nobr> videtur Dominus Christus, <em>mea doctrina non est
mea;</em> ac si diceret: Ego non sum a meipso: quamvis
enim Filium Patri dicamus et credamus aequalem,
nec ullam in eis esse naturae vel substantiae
distantiam, nec inter generantem atque generatum
aliquod interfuisse intervallum [<em>Aug.,</em> temporis intervallum]:
tamen hoc servato et custodito ista dicimus,
quod ille Pater est, ille Filius. Pater autem
non est, si non habeat Filium; Filius non est, si non
habeat Patrem: sed tamen Filius Deus de Patre;
Pater autem Deus, sed non de Filio. Pater non Deus
de Deo, Filius vero Deus de Deo, lumen de lumine.
Pater lumen, Filius lumen. Non duo lumina, sed
unum lumen.» Pater Deus, {535} Filius Deus. Non
duo dii, sed unus Deus Pater et Filius. Spiritus
<nobr><sub></sub></nobr> sanctus de Patre et Filio procedens, et ipse Deus.
Sicut Pater Deus, sicut Filius Deus, sic etiam Spiritus
sanctus Deus. Non tres dii, sed unus Deus.
Unum lumen, una substantia, una natura, una majestas,
una aeternitas, una magnitudo, una potentia,
una bonitas. «Vidit itaque ipse Dominus Christus,
Dei sapientia, hoc tam profundum arcanum
non omnes intellecturos: in consequenti dedit consilium.
Intelligere vis? crede. Deus enim per prophetam
dixit: <em>Nisi credideritis, non intelligetis</em> <strong>(Isai.
VII, 9, sec. LXX)</strong>. Ad hoc pertinet quod hic etiam
Dominus secutus adjunxit:
</p><p>VERS. 17.---<em>Si quis voluerit voluntatem ejus facere,
cognoscet de doctrina mea, utrum ex Deo sit, an ego
a me ipso loquar.</em> Quid est hoc, <em>Si quis voluntatem</em>
<nobr><sub></sub></nobr> ejus voluerit facere? Sed ego dixeram, <em>si quis crediderit;</em>
et hoc consilium dederam, si non intellexisti,
inquam, crede. Intellectus enim merces est fidei.
Ergo noli quaerere intelligere ut credas, sed crede ut
intelligas; quoniam nisi credideritis, non intelligitis.
Cum ergo ad possibilitatem intelligendi consilium
dederim obedientiam credendi, et dixerim Dominum
Jesum Christum hoc ipsum conjunxisse [<em>Aug.,</em> adjunxisse],
in consequenti sententia invenimus eum
dixisse: <em>Si quis voluerit voluntatem ejus facere,</em> hoc
est, credere, <em>cognoscet de doctrina.</em> Quid est cognoscet?
Hoc est intelliget; sed quia cognoscet, hoc est,
intelliget, omnes intelligunt. Quia vero ait: <em>Si quis
voluerit voluntatem ejus facere, hoc pertinet ad credere;</em>
<nobr><sub></sub></nobr> ut diligentius intelligatur, opus est [<em>Ms.,</em> opus
esse] nobis ipso Domino nostro expositore, ut indicet
nobis utrum revera ad credere pertineat facere voluntatem
Patris ejus. Quis nesciat hoc esse facere
voluntatem Dei, operari opus ejus, id est, quod illi
placet? Ipse autem Dominus aperte alio loco dicit:
<em>Hoc est opus Dei, ut credatis in eum quem ille misit</em>
 <strong>(Joan. VI, 29)</strong>. Ut credatis in eum, non ut credatis
ei. Non autem continuo, qui credit ei, credit in eum.
Nam et daemones credebant ei, et non credebant in
eum. Rursus etiam de apostolis ipsius possumus dicere:
Credimus Paulo, sed non credimus in Paulum;
credimus Petro, sed non credimus in Petrum.
<nobr><sub></sub></nobr> Credenti in eum qui justificat impium, deputatur
fides ejus ad justitiam <strong>(Rom. IV, 5)</strong>. Quid est ergo
credere in eum? Credendo amare, credendo diligere,
credendo ad eum ire [<em>Aug.,</em> in eum ire], et ejus membris
incorporari. Ipsa est ergo fides quam de nobis exigit
Deus, quae per dilectionem operatur. Si intelligis
verba Dei, intellige quia Christus [est] Filius Dei,
qui est doctrina Patris, non ex seipso, sed Filius
Patris;» non ex nihilo, non ex aliis subsistentibus,
sed ex Patre tantum in Patre manens aequalis Patri.
</p><p>VERS. 18.---<em>Qui a semetipso loquitur, gloriam propriam
quaerit.</em> «Hoc erit [<em>Ms.,</em> quaerit], qui vocatur
Antichristus, <em>extollens</em> se, sicut Apostolus dicit, <em>super
omne quod dicitur Deus et quod colitur</em> <strong>(II Thess. II,
4)</strong>. Ipsum quippe annuntians Dominus, gloriam suam
<nobr><sub></sub></nobr> quaesiturum, non gloriam Patris, ait ad Judaeos: <em>Ego
veni in nomine Patris mei, et non suscepistis me.</em> Alius
veniet in nomine suo et hunc suscipietis <strong>(Joan. V, 43)</strong>.
Significavit eos Antichristum suscepturos, qui gloriam
nominis sui quaesiturus est, inflatus, non solidus;
et ideo non stabilis, sed utique ruinosus. Dominus
autem noster Jesus Christus magnum exemplum
nobis praebuit humilitatis: nempe aequalis Patri;
nempe, <em>in principio erat Verbum, et Verbum erat
apud Deum, et Deus erat Verbum;</em> nempe ipse dixit,
et verissime dixit: <em>Tanto tempore vobiscum sum, et
non cognovistis me.</em> Philippe, qui me videt, videt et
Patrem <strong>(Joan. XIV, 8)</strong>. Nempe ipse dixit, et verissime
dixit: <em>Ego et Pater unum sumus</em> <strong>(Joan. X, 30)</strong>. Si
ergo cum Patre unum, aequalis Patri Deus de Deo,
<nobr><sub></sub></nobr> Deus apud Deum, coaeternus, immortalis, pariter incommutabilis,
pariter [sine tempore, pariter] creator,
dispensator temporum, tamen quia venit in tempore,
et formam servi accepit, et habitu est inventus
ut homo, quaerit gloriam Patris, non suam: quid tu
homo facere debes, qui quando aliquid boni facis,
gloriam tuam quaeris; quando autem aliquid mali
facis, Deo calumniam meditaris? Intende tibi, creatura
es, agnosce Creatorem; servus es, ne contemnas
Dominum; adoptatus es, sed non meritis tuis;
quaere gloriam ejus a quo habes hanc gratiam, {536}
o homo adoptatus, cujus gloriam quaesivit, qui est ab
illo unicus natus. <em>Qui autem quaerit gloriam ejus, qui
misit illum, hic verax est, et injustitia in illo non est.</em>
<nobr><sub></sub></nobr> In Antichristo autem injustitia est, et verax non est;
quia gloriam suam quaesiturus est, non ejus a quo
missus est: non enim est missus, sed venire permissus.
Omnes ergo pertinentes ad corpus Christi,
ne inducamur in laqueum Antichristi, non quaeramus
gloriam nostram; sed si ille quaesivit gloriam
ejus qui eum misit ad nos, quanto magis nos ejus
qui nos fecit? Sequitur: (VERS. 19, 20.) <em>Nonne</em>
Moyses, inquit, <em>dedit vobis legem, et nemo ex vobis
facit legem? Quid me quaeritis interficere? «</em>
<br>@ <nobr><sub></sub></nobr> Ex S. Aug., tract. XXX, num. 2-7. Ideo
enim me quaeritis interficere, quia nemo ex vobis
facit legem: nam si legem fecissetis, in ipsis litteris
Christum agnosceretis, et praesentem non occideretis.
<nobr><sub></sub></nobr> Et illi responderunt: <em>Respondit enim turba, et
dixit.</em> Respondit quasi turba, non pertinentia ad ordinem,
sed ad perturbationem. Denique turba turbata,
videte quid responderit? <em>Daemonium habes, quis
te quaerit occidere? quasi non fuit </em>[<em>Al.,</em> fuerit] pejus
dicere, daemonium habes, quam eum occidere. Ei
quippe dictum est, <em>daemonium habes, qui daemones
expellebat.</em> Quid posset aliud dicere turba turbulenta?
Quid posset aliud olere coenum commotum,
nisi putidum? Turbatur turba, unde? A veritate.
Turbam lippitudinis turbavit claritas lucis. Oculi autem
non habentes sanitatem non possunt ferre luminis
claritatem. «Dominus autem non plane turbatur;
sed in sua veritate tranquillus, non reddidit malum
pro malo, nec maledictum pro maledicto. Quibus si
<nobr><sub></sub></nobr> diceret, daemonium habetis vos, verum utique diceret.
Unde auderent dicere Veritati [<em>Ms.,</em> unde hoc
dicerent de Veritate], <em>daemonium habes, nisi eos
diaboli falsitas irritaret? Quid ergo respondeat tranquillus,
audiamus, et tranquille vivamus </em>[<em>Aug.</em> l. cit.,
Quid ergo respondit? Audiamus tranquille, et tranquillum
bibamus]. <strong>(VERS. 21.)</strong> <em>Unum opus feci, et
omnes admiramini.</em> Tanquam diceret: Quid si omnia
opera mea videretis? Ipsius enim opera erant quae
in mundo videbant, et ipsum qui fecit omnia, non
videbant; fecit unam rem, et turbati sunt, quia salvum
fecit hominem in sabbato.» Non intelligentes
Dominum esse sabbati filium hominis, qui sabbatum
propter hominem constituit, non hominem propter
sabbatum. Nec sabbatum destruxit, qui sanum fecit
<nobr><sub></sub></nobr> hominem in sabbato, quia ad salutem hominum, hominibus
sabbati custodia data est.
</p><p>VERS. 22.---<em>Propterea Moyses dedit vobis circumcisionem.</em>
«Bene factum est, ut acciperetis circumcisionem
a Moyse, non quia ex Moyse est, sed ex
patribus. Abraham quippe primus accepit circumcisionem
a Domino <strong>(Gen. XVII, 10)</strong>. <em>Et in sabbato circumciditis
hominem.</em> Convincit vos Moyses. In lege
accepistis ut circumcidatis octavo die; accepistis in
lege, ut vacetis septimo die; si octavus dies illius
qui natus est occurrerit ad diem septimum sabbati,
quid facietis? Vacabitis ut servetis sabbatum, an circumcidetis
ut impleatis sacramentum diei octavi?
Sed novi, inquit, quid facietis: Circumcidetis hominem.
Quare? Quia circumcisio pertinet ad aliquod
<nobr><sub></sub></nobr> signum salutis, et non debent homines sabbato vacare
a salute. Ergo nec <em>mihi irascamini, quia salvum
feci totum hominem in sabbato.</em>
</p><p>VERS. 23.---<em>Si</em> circumcisionem, inquit, <em>accipit
homo in sabbato, ut non solvatur lex Moysi.</em> (Aliquid
enim per Moysen in illa constitutione circumcisionis
salubriter institutum est) mihi operanti salutem in
sabbato quare indignamini? «Forte enim illa circumcisio
ipsum Dominum significabat, cui isti curanti et
sananti indignabantur. Jussa est enim adhiberi octava
die: et quid est circumcisio, nisi carnis exspoliatio?
Significat ergo ista circumcisio exspoliationem a
<nobr><sub></sub></nobr> corde cupiditatum carnalium. Non ergo [<em>Al.,</em> enim]
sine causa data est, et in eo membro fieri jussa;
quoniam per illud membrum procreatur creatura
mortalium. Et per unum hominem mors, sicut per
[unum] hominem resurrectio mortuorum <strong>(I Cor. XV,
21)</strong>; et per unum hominem peccatum introivit in
mundum, et per peccatum mors <strong>(Rom. V, 12)</strong>. Ideo
quisque cum praeputio nascitur, quia omnis homo
cum vitio propaginis nascitur: et non mundat Deus,
sive a vitio, cum quo nascimur, sive a vitiis quae
male vivendo addimus, nisi per cultellum petrinum,
id est, Dominum Jesum Christum. Petra enim erat
Christus <strong>(I Cor. X, 4)</strong>. {537} Cultellis enim petrinis
circumcidebant, et petrae nomine Christum figurabant:
et praesentem non agnoscebant, sed insuper eum
<nobr><sub></sub></nobr> occidere cupiebant. Quod vero circumciditis hominem
in sabbato, intelligite hoc significari [<em>Ms.,</em> significare]
opus bonum, quod ego feci totum hominem salvum
in sabbato: quia et curatus est ut sanus esset in corpore,
et credidit ut sanus esset in mente [<em>Al.,</em> in anima].
</p><p>VERS. 24.---<em>Nolite judicare personaliter, sed rectum
judicium judicate.</em> «Quid est hoc quia cum
[<em>Al.,</em> modo quasi per] per legem Moysi circumciditis
in sabbato, non irascimini Moysi; et quia ego die
sabbati salvum feci hominem, irascimini mihi? Personaliter
judicatis; veritatem attendite, et justum
judicium judicate. Si secundum veritatem judicatis,
neque Moysen, neque me condemnabitis: et veritate
cognita me cognoscetis, quia ego sum veritas. «Hoc
vitium, fratres, quod Dominus notavit hoc loco, evadere
<nobr><sub></sub></nobr> in hoc saeculo magni laboris est, non personaliter
judicare, sed rectum judicium retinere. Admonuit
quidem Dominus Judaeos, sed monuit nos; illos
convincit, nos instruxit; illos redarguit, nos exacuit.
Non putemus hoc nobis ideo non dictum, quia tunc
ibi non fuimus.» Nos itaque sic audiamus Evangelium,
quasi praesentem Dominum. Ne dicamus: O illi
felices qui eum videre potuerunt! Multi in eis qui viderunt
eum carnaliter, occiderunt: multi autem in
nobis, qui non viderunt, crediderunt, de quibus dictum
est: <em>Beati qui non viderunt et crediderunt.</em> Quis
est qui non judicat personaliter, nisi qui aequaliter
diligit? Qui aequaliter omnes diligit, aequaliter de
omnibus judicat. Nec hoc dictum putemus de illis
quos pro honore graduum diverso modo honoramus,
<nobr><sub></sub></nobr> sed de illis quorum causas dijudicare jubemur.
</p><p>«
<br>@ <nobr><sub></sub></nobr> Ex S. Aug., tract. XXXI, num. 1-4. Dominus igitur Jesus non manifeste, sed occulte
ascendit ad diem festum, non quia timebat ut
[<em>Ms.,</em> ne] teneretur, cujus potestas erat ut non teneretur;
sed ut significaret, jam [<em>Ms.,</em> etiam] in ipso
die festo, qui celebrabatur a Judaeis, occultandum
[<em>Aug.,</em> se occultari] et suum esse mysterium. Sed
mox apparuit potestas, quae putabatur timiditas: loquebatur
enim palam in die festo, ita ut mirarentur
turbae, et dicerent, quod audivimus, cum lectio
legeretur:»
</p><p>VERS. 25, 26.---<em>Nonne hic est quem quaerebant interficere?
Et ecce palam loquitur, et nihil ei dicunt.</em>
<nobr><sub></sub></nobr> Nunc vero cognoverunt principes quia hic est Christus?
Qui noverant qua saevitia quaerebatur, mirabantur
qua potentia non tenebatur. Deinde non plene [<em>Ms.,</em>
plane] intelligentes illius potentiam, putaverunt esse
principum scientiam, quod ipsi cognoverint eumdem
esse Christum; ideo pepercerunt ei quem tanto tempore
occidendum quaesierunt. «Deinde illi ipsi qui
dixerant apud semetipsos: <em>Nunquid cognoverunt
principes quia hic est Christus? fecerunt sibi quaestionem,
qua eis videretur non esse Christus </em>[<em>Ms.,</em>
Christum]: adjungentes enim dixerunt: <strong>(VERS. 27.)</strong>
<em>Sed istum novimus, unde sit;</em> Christus autem cum
venerit, nemo scit unde sit.» Quid est quod dixerunt
Judaei: <em>Christus cum venerit, nemo scit unde sit, dum
Herode interrogante locum nativitatis ejus,</em> demonstraverunt
<nobr><sub></sub></nobr> juxta prophetiam Micheae prophetae, et ex
hoc certum est locum nativitatis illius eos nosse?
Sed considerandum est quid se nosse putarent, et
quid se non scire dixerunt. Locum vero nativitatis
illius sciebant per prophetarum dicta: sed divinam
ejus nativitatem, qua ex Deo Patre aeternaliter natus
est, propter impietatem cordis sui nesciebant, Isaia
dicente: <em>Generationem ejus quis enarrabit </em>[Isai. LIII,
8)? Denique et ipse Dominus ad utrumque respondit,
et de humilitatis fragilitate, et de nativitate majestatis
(<em>Ms.,</em> de divinitatis majestate], dicens: <strong>(VERS. 28.)</strong>
<em>Clamabat ergo docens in templo Jesus:</em> et me scitis, et
unde sim, scitis. Recte ergo dixit, <em>et me nostis, et unde
sim scitis.</em> Id est, secundum carnem nativitatem
meam nostis, et nobilitatem parentum meorum, et
<nobr><sub></sub></nobr> effigiem vultus mei nostis: secundum divinitatem
autem non nostis, quia a me ipso non veni, sed est
verus qui me misit, quem vos nescitis. «Sed ut eum
sciatis, credite in eum quem misit, et scietis quod
nemo vidit Deum unquam, nisi unigenitus Filius qui
est in sinu Patris, et ipse narravit: et Patrem nemo
cognovit, nisi Filius, et cui voluerit Filius revelare.
«Denique cum dixisset: <em>sed est verus, qui misit me,
quem vos nescitis, ut ostenderet eis, unde possint
scire quod nesciebant, subjecit:</em> <strong>(VERS. 29.)</strong> <em>Ego scio
eum.</em> {538} Ergo a me quaerite, ut sciatis eum. Quare
autem scio eum? <em>Quia ab ipso sum, et ipse me misit.</em>
Magnifice utrumque monstravit. <em>Ab</em> ipso, inquit, <em>sum,
quia Filius de Patre:</em> et quidquid est Filius, de illo
est cujus est Filius. Ideo Dominum Jesum dicimus,
<nobr><sub></sub></nobr> Deum de Deo; Patrem non dicimus Deum de Deo,
sed tantum Deum: et dicimus Dominum Jesum, lumen
de lumine; Patrem non dicimus lumen de lumine,
sed tantum lumen. Ad hoc ergo pertinet, quod
dixit: <em>Ab ipso sum.</em> Quod autem videtis me in carne,
<em>ipse me misit.</em> Ubi audis, <em>ipse me misit, noli intelligere
naturae dissimilitudinem, sed generantis auctoritatem.</em>»
</p><p>VERS. 30.---<em>Quaerebant ergo eum apprehendere, et
nemo misit in illum manus, quia nondum venerat hora
ejus;</em> hoc est, quia nolebat. Qui enim voluntate natus
est, voluntate passus est, sicut horam praevidit
sibi nativitatis suae, ita horam praedestinavit passionis
<nobr><sub></sub></nobr> suae. Si hora mortis nostrae [<em>Al.,</em> suae] illius est
voluntas, quanto magis hora passionis suae in arbitrio
voluntatis suae venit? «Magna igitur misericordia
Domini nostri Jesu Christi, factum esse eum
propter nos in tempore, per quem facta sunt tempora;
factum esse inter omnia, per quem facta sunt
omnia: factum esse quod fecit [<em>Ms.,</em> quod factus est],
ut salvaret quod fecerat. Factus est enim homo qui
hominem fecerat, ne periret quod fecerat. Secundum
hanc dispensationem jam venerat hora nativitatis, et
natus erat: sed nondum venerat hora passionis; ideo
nondum passus erat,» quia necdum venerat hora, in
qua pati voluisset. Ideo in cruce legitur eum dixisse,
dum omnia perfecta fuerant secundum Scripturas
prophetarum, <em>consummatum est.</em> Et inclinato capite
<nobr><sub></sub></nobr> tradidit spiritum <strong>(Joan. XIX, 30)</strong>. Dum vero voluit,
consummata fuerunt quae de eo scripta sunt: et consummatis
omnibus, potestate propria emisit spiritum.
</p><p>
</p><h4>CAPUT XVIII.</h4>
<em>Multis de turba credentibus plurima loquitur, inter
quae ait:</em> Qui sitit, veniat ad me, et bibat. <em>Nicodemo
quoque de audientia ipsius resistitur a Pharisaeis.</em>
<p>«
<br>@ <nobr><sub></sub></nobr> S. Aug., loc. cit. num. 7-10. <em>De turba autem multi crediderunt in eum.</em> Humiles
et pauperes salvos faciebat Dominus: principes
insaniebant, et ideo medicum non solum [non] agnoscebant,
sed etiam occidere cupiebant. Erat quaedam
turba, quae suam aegritudinem cito vidit, et illius
medicinam sine dilatione cognovit.» Quae commota
miraculis credidit, principibus in infidelitate manentibus.
<nobr><sub></sub></nobr> <strong>(VERS. 32.)</strong> <em>Et audierunt Pharisaei turbam
murmurantem de illo haec.</em> Ideo audita multitudinis
fide murmurabant, quia Christus gloriabatur. Et cito
miserunt ministros, ut eum comprehenderent, quem
apprehendere non potuerunt adhuc nolentem ut
comprehenderetur; sed audierunt docentem, qui venerant
apprehendere. <strong>(VERS. 33.)</strong> <em>Dixit ergo Jesus:</em>
Adhuc modicum tempus vobiscum sum, et vado ad
eum qui misit me. «Quod modo vultis facere, facturi
estis, sed non modo, quia modo nolo. Quare adhuc
modo nolo? Quia adhuc modicum tempus vobiscum
sum, et tunc vado ad eum qui misit me. Implere debeo
dispensationem meam, et [sic] pervenire ad
passionem meam. <strong>(VERS. 34.)</strong> <em>Quaeretis me, et non
invenietis, et ubi sum ego, vos non potestis venire.</em>
<nobr><sub></sub></nobr> «Hic jam resurrectionem suam praedixit: noluerunt
eum agnoscere praesentem, et postea quaesierunt,
cum viderent multitudinem jam credentem. Magna
enim signa facta sunt, etiam cum Dominus resurrexit
et ascendit in coelum. Tunc per discipulos facta
sunt magna; sed ille per illos, [qui] et per se ipsum:
ipse quippe illis dixerat: <em>Sine me nihil potestis facere»</em>
 <strong>(Joan. XV, 5)</strong>. Quare non potuerunt venire? Quia
noluerunt credere, quia nullus