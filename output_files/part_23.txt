mpore ei dies vitae et tempus
reputatur aetatis, ex quo confessus est Deum spernens
idola Chaldaeorum.» Et ita solvitur obscurissima
quaestio de Abraham. Legitur enim Thare cum septuaginta
[<em>Ms.</em> LXXV] esset annorum, genuisse Abraham,
et vixisse, postquam genuit Abraham, centum triginta
quinque annos, et fuisse omnes [dies] Thare
<nobr><sub></sub></nobr> ducenti quinque anni. Item legimus in Genesi: <em>Erat
autem Abraham septuaginta quinque annorum, cum
egressus esset ex Charra</em> <strong>(Gen. XII, 4)</strong>; videlicet mortuo
patre ejus Thare. Igitur ab anno nativitatis Abraham,
usque ad annum, quo egressus est ex Charra,
anni sunt centum triginta quinque: sed ei non computantur
anni qui transacti sunt antequam exiret de
igne Chaldaeorum Dei liberatus protectione. Haec Hieronymus.
</p><p><em>Inter.</em> 153. Quomodo intelligendum est quod dicitur:
<em>Pater Melchae ipse est Pater Jeschae</em> <strong>(Gen. XI, 29)</strong>.
Vel qui [<em>Ms.,</em> quae] fuit Jescha?---<em>Resp.</em> Thare genuit
Abraham, Nachor et Aran: Aran vero genuit
Lot, et Melcham et Sarri, cognomento Jescham, et
acceperunt uxores, Abraham Sarri, Nachor vero
<nobr><sub></sub></nobr> Melcham. Necdum autem inter patruos et fratrum
filios nuptiae lege prohibitae fuerant.
</p><p><em>Inter.</em> 154. Quid in tribus illis egressionibus intelligendum
est, in quibus praecipitur a Domino Abrahae
ut egrediatur <em>de terra sua et de cognatione sua, et de
domo patris sui</em> <strong>(Gen. XII, 1)</strong>?---<em>Resp.</em> Nihil aliud,
nisi nobis [<em>Edit.,</em> non] egrediendum esse de terreno
homine, et de cognatione vitiorum nostrorum, et de
domo patris, id est, mundo, qui diaboli domus dicitur,
ut in Psalmo: <em>Obliviscere populum tuum et domum
patris tui</em> <strong>(Psal. XLIV, 11)</strong>.
</p><p>{318} <em>Inter.</em> 155. Quantae promissiones Domini
fuerunt ad Abraham?---<em>Resp.</em> Duae. Una scilicet
quod terram Chanaan possessurus sit in semine suo:
<nobr><sub></sub></nobr> quod significatur cum dictum est: <em>Vade in terram,
quam demonstravero </em>[Ms., <em>monstravero</em>] tibi, et faciam
te in gentem magnam <strong>(Gen. XII, 2)</strong>. Alia vero longe
praestantior, quod pater est non unius gentis Israeliticae
solum, sed et omnium gentium, quae fidei ejus
vestigia sequuntur, quod his verbis promittitur: <em>Et
benedicentur in te omnes gentes </em>[terrae; illi scilicet in
semine Abraham benedicentur] qui Abrahae fidem
imitantur.
</p><p><em>Inter.</em> 156. Quomodo Sarra, cum a Pharaone rapta
fuisset, consequens est, ut violata non fuerit (vers.
15)?---<em>Resp.</em> Quia, juxta librum Esther, quaecunque
mulierum placuisset regi apud veteres, sex mensibus
ungebatur oleo myrteo, et sex mensibus in pigmentis
variis erat et curationibus feminarum, et tunc demum
<nobr><sub></sub></nobr> ingrediebatur ad regem <strong>(Esther. II, 12)</strong>. Atque
ita potest [<em>Al.,</em> poterat] fieri, ut Sarra, postquam
placuerat regi, dum per annum ad regem ei praeparatur
introitus, Abrahae Pharao multa donaverit, et
Pharao postea percussus sit a Domino, illa adhuc intacta
ab ejus concubitu permanente.
</p><p><em>Inter.</em> 157. Utrum convenerit Abrahae tam sancto
viro, ut celaret Sarram esse uxorem suam, et non magis
poneret in Deo spem suam, ne occideretur a rege
<strong>(Gen. XII, 13)</strong>?---<em>Resp.</em> Ostenditur [enim] in isto
ejus facto quod homo non debet tentare Dominum
Deum suum, quando habet quid faciat ex rationabili
consilio. Fecit enim quod potuit pro vita sua; quod
autem non potuit, illi commisit in quem speravit, cui
etiam pudicitiam conjugis commendavit. Nec enim
<nobr><sub></sub></nobr> fides [ac spes] fefellit. Namque Pharao a Deo territus
multisque propter eum [<em>Ms.,</em> eam] malis afflictus, ubi
ejus uxorem [divinitus] esse didicit, illaesam cum honore
reddidit viro suo.
</p><p><em>Inter.</em> 158. Et erit semen tuum sicut stellae coeli
et sicut arena quae est in littore maris <strong>(Gen. XII, 17)</strong>.
Qui significati sunt in stellis, et qui in arena?---<em>Resp.</em>
In stellis [coeli] pauciores firmioresque [et]
clariores intelliguntur; in arena autem maritimi littoris,
magna multitudo infirmorum atque carnalium.
</p><p><em>Inter.</em> 159. Quid est <em>Razim</em> et <em>Zozim </em>[Ms. Raphim;
<em>al.,</em> Rafim Zuzim] <strong>(Gen. XIV, 5)</strong>?---<em>Resp.</em> Razim
gigantes, <em>Zozim terribiles interpretantur, </em>[significant]
robustos quosque in Arabia.
</p><p><nobr><sub></sub></nobr> <em>Inter.</em> 160. Dixit [ergo] Deus ad Abraham: <em>Leva
oculos tuos et vide a loco in quo tu nunc es, et ad Aquilonem
et ad Austrum, ad Orientem et ad Mare </em>[Vulgata,
<em>Occidentem</em>], quia omnem terram, quam tu vides,
tibi dabo, et semini tuo <strong>(Gen. XIII, 14)</strong>. Si enim terra
tantum promittebatur [ei], quam tunc in uno loco
stans videre potuit per quatuor climata mundi; angusta
videtur esse terra promissionis?---<em>Resp.</em> Non
hoc [loco] solum terrae [ei] promissum est, quod videre
potuit. Non enim dictum est, tantum terrae tibi
dabo quantum vides; sed: <em>Tibi dabo terram, quam
vides, cum et ulterior undique dabatur.</em> Et idcirco
subjunxit: <em>Surge et perambula terram in latitudine et
longitudine </em>[ejus] (vers. 17), ut perambulando perveniret
ad ea, quae oculis uno loco stans videre non
<nobr><sub></sub></nobr> potuisset. Significabatur autem ea terra, quam carnale
semen ejus accepturum erat; [nam illud spiritale
totius mundi latitudinem possessurum erit.]
</p><p><em>Inter.</em> 161. Quid [dum dixit Deus]: <em>Ad Orientem
et ad Mare </em>[Al. meridiem], dictum est?---<em>Resp.</em> Solet
[enim] Scriptura sancta, dum de plagis terrae promissionis
loquitur, Mare pro Occidente ponere, ab eo,
quod Palestinae regio Mare in Occidentis plaga habeat.
</p><p><em>Inter.</em> 162. Qui sunt expediti, de quibus dictum
est: <em>Numeravit expeditos vernaculos suos</em> <strong>(Gen. XIV,
14)</strong>?---<em>Resp.</em> Expeditos dixit [juvenes] ad bellum
promptos, et qui non fuerunt uxorati, de quibus in
sequentibus dicit: <em>Exceptis his quae comederunt juvenes</em>
 (vers. 24).
</p><p><em>Inter.</em> 163. Et persecutus est usque ad Dan. (vers.
<nobr><sub></sub></nobr> 14). Qui locus est <em>Dan?---Resp.</em> Dan Phoenices oppidum
est, quod nunc <em>Paneas dicitur,</em> ubi unus de
fontibus Jordanis oritur, qui dicitur <em>Dan;</em> alter vero
<em>Jor:</em> et his duobus fontibus, qui haud procul a se
distant, in unum rivulum foederatis, Jordanis appellatur:
{319} et sicut ex duobus fontibus unus fluvius,
ita ex nominibus una appellatio procreatur.
</p><p><em>Inter.</em> 164. Quis est iste <em>Melchisedech rex Salem,
quem Apostolus dicit sine patre et sine matre esse</em>
 <strong>(Gen. XIV, 18; Hebr. VII, 3)</strong>?---<em>Resp.</em> Ideo dixit Apostolus
eum absque patre et absque matre, quia genealogiam
ejus sancta Scriptura non narrat. Aiunt enim
Hebraei, hunc Melchisedech mutato nomine Sem esse
filium Noe, et supputantes annos vitae ipsius ostendunt,
eum usque ad Isaac tempora vixisse; omnesque
<nobr><sub></sub></nobr> primogenitos pontifices fuisse, [et] hostias Deo immolasse
usque ad tempora Aaron et legis caeremonias;
et haec esse primogenita, quae vendidit Esau fratri
suo Jacob. Qui etiam Melchisedech jure de triumphis
abnepotis [<em>Ms.,</em> nepotis] sui decimas accepisset [<em>Edit.,</em>
accepit]. Porro Salem eam ipsam esse volunt, quae
postea Jerusalem dicta est. Haec etiam primo Jebus,
ut referunt, postea Salem, deinde Jerusalem dicta
est. Iste autem Melchisedech figuraliter Christum significat
secundum apostolum, quia Christus sine
matre in coelis, et sine patre in terris, offerens Deo
pro nobis in terris sui corporis panem et sui sanguinis
vinum; ad quem dicitur: <em>Tu es sacerdos in aeternum
secundum ordinem Melchisedech</em> (Hebr. V, 6;
<nobr><sub></sub></nobr> Psal. CIX, 4).
</p><p><em>Inter.</em> 165. Quis fuit Damascus Eliezer, de quo
dixit Abraham: <em>Haeres meus erit</em> <strong>(Gen. XV, 2, 3)</strong>?---<em>Resp.</em>
Filius procuratoris Abrahae, qui postea, ut
aiunt, Damascum condidit, et nomen civitati dedit,
regnumque in ea obtinuit.
</p><p><em>Inter.</em> 166. Nunquid convenit fidei Abrahae ut signum
quasi dubius quaereret a Domino dicens: <em>Domine
Deus, unde scire possum quod possessurus sum
eam</em> <strong>(Gen. XV, 8)</strong>?---<em>Resp.</em> Non quasi dubius, de promissione
Dei, anne fieret, sed quomodo futurum esset
exquirebat.
</p><p><em>Inter.</em> 167. Quid igitur in illo mystico signo de
posteritate generis sui Abrahae intelligendum erat?
vel cur trium annorum animalia illi erant sumenda?
<nobr><sub></sub></nobr> vel cur animalia dividit et volucres non dividit (vers.
9)?---<em>Resp.</em> Trium [enim] annorum animalia tres
temporum articulos designant, quibus populus ad
summum honoris culmen adolevit. A temporibus vero
patriarchae Abrahae per repromissiones usque ad
tempora Moysis conjunctus est Deo. A temporibus
autem Moysis legislatoris, a Deo legis acceptione, et
miraculorum ostensione, triumphisque et terrae repromissionis
ingressione glorificatus; a temporibus
vero David regio honore, et templi civitatisque Jerusalem
instructione elevatus est. Porro aries regiam
et sacerdotalem dignitatem; vacca sub legis littera
servientem; capra etiam eamdem gentem peccatricem
esse designat. Aves vero spirituales et Dei electos
praefigurabant. Divisiones itaque [<em>Ms.,</em> namque]
<nobr><sub></sub></nobr> animalium, schismata inter carnales semper esse
ostendunt; in eo [vero] quod aves non divisit, pax
et unitas spiritualium intelligitur. Quod circa vesperam
pavor irruit super Abraham, terrorem significat
in die judicii, qui separabit spiritales a carnalibus,
alios statuens ad dextram, alios ad sinistram <strong>(Matth.
XXV)</strong>. Aves vero quae super cadavera volitant, daemonia
[<em>Ms.,</em> daemoniacae potestates] sunt, quae carnalibus
insidere quaerunt: quas devotus doctor sedula
admonitione abigere debet.
</p><p><em>Inter.</em> 168. Quid est quod dictum est ad Abraham:
<em>Scito praenoscens, quod peregrinum futurum sit semen
tuum in terra non sua, et subjicient eos servituti
</em>[et] affligent quadringentis annis (vers. 13). Unde isti
quadringenti anni computati sunt servitutis.---<em>Resp.</em>
<nobr><sub></sub></nobr> Non sic accipiendum est, tanquam in illa durissima
servitute quadringentos annos Dei populus fuerit,
sed quia scriptum est: <em>In Isaac vocabitur tibi semen</em>
 <strong>(Gen. XXI, 12)</strong>. Ex anno nativitatis Isaac usque ad
annum egressionis ex Aegypto computantur anni
quadringenti quinque. Cum ergo de quadringentis
triginta detraxeris viginti quinque, qui sunt a promissione
usque ad natum Isaac, non mirum est si
quadringentos et quinque annos summa solida quadringentos
voluit appellare Scriptura, quae solet
tempora ita nuncupare, ut quod de summa perfectionis
numeri paululum excrescit, aut infra est,
non computetur. Non itaque, quod ait, <em>in servitutem
redigent eos et nocebunt illis, ad quadringentos annos
referendum est,</em> tanquam per tot annos {320} eos
<nobr><sub></sub></nobr> habuerint in servitute: sed referendi sunt quadringenti
anni ad id quod dictum est: <em>Peregrinum erit
semen tuum in terra non propria;</em> quia sive in terra
Chanaan, sive in Aegypto peregrinum erat illud semen,
antequam haereditate sumerent terram ex promissione
Dei, quod factum est postquam ex Aegypto
liberati sunt, ut hyperbaton hic intelligatur, et ordo
sit verborum: <em>Sciendo scies, quia peregrinum erit semen
tuum in terra non propria quadringentis annis.</em>
Illud autem interpositum intelligatur: <em>Et in servitutem
redigent eos, et nocebunt illis, ita ut ad quadringentos
annos ista interpositio non pertineat.</em> In extrema
enim parte [annorum] summae hujus, hoc est
[<em>Ms.,</em> hoc interest], post mortem Joseph, factum est
<nobr><sub></sub></nobr> ut in Aegypto populus Dei duram perageret servitutem.
</p><p><em>Inter.</em> 169. Quare dictum est in Genesi de filiis
Abraham: <em>Quarta progenie revertentur huc</em> <strong>(Gen. XV,
16)</strong>? Et in Exodo legitur: <em>Quinta generatione ascenderunt
filii Israel de terra Aegypti</em> <strong>(Exod. XIII, 18,
juxta LXX)</strong>?---<em>Resp.</em> Egressi sunt filii Israel quarta
generatione de terra Aegypti. Replica generationem
Levi. Levi genuit Gath; Gath genuit Amram [<em>Ed.,</em>
Abram]; Amram genuit Aaron [<em>Edit.,</em> Aran]; Aaron
[genuit] Eleazar; Eleazar [genuit] Phinees. Gath
cum patre suo Levi ingressus est Aegyptum; [rursum
Eleazar cum patre suo Aaron regressus est ab
Aegypto]. A Gath usque ad Eleazar computantur
quatuor generationes. Quod autem secundum Exodum
<nobr><sub></sub></nobr> quinta generatione egressi sunt filii Israel de
terra Aegypti, tribus Judae ordo [ibi] numeratur [<em>Ed.,</em>
numeretur]. Judas genuit Phares; Phares [genuit]
Esron; Esron genuit Aram; Aram [genuit] Aminadab;
Aminadab [genuit] Naasson; Naasson [genuit]
Salmon. Phares cum patre suo [Juda] ingressus est
Aegyptum; Naasson princeps Juda in deserto describitur,
cujus filius Salmon terram promissionis
introiit. Computa a Phares usque ad Naasson, et invenies
generationes quinque.
</p><p><em>Inter.</em> 170. Semini tuo dabo terram hanc, a fluvio
Aegypti usque ad flumen magnum Euphratem <strong>(Gen.
XV, 18)</strong>. De quo dixit Aegypti fluvio?---<em>Resp.</em> Non
[ergo] a fluvio magno Aegypti, hoc est, Nilo; sed a
parvo, qui dividit [inter] Aegyptum et Palaestinam, [ubi
<nobr><sub></sub></nobr> est civitas <em>Rinocurura</em>].
</p><p><em>Inter.</em> 171. Quomodo defenditur Abraham adulterii
reus non esse, dum vivente legitima uxore sua conjunctus
est ancillae suae <strong>(Gen. XV)</strong>?---<em>Resp.</em> Nondum
promulgata erat unius uxoris lex evangelica. Habebat
quoque promissionem a Deo multiplicandi seminis
sui, sed necdum sciebat, ex qua uxore, quia
postea dictum est ei, de Sarra habere filium. Nam
propterea sic propagandi voluntas pia fuit, quia concumbendi
voluntas [<em>Al.,</em> voluptas] libidinosa non
fuit. Etiam et Sarra, cum prolem de se habere non
potuit, de ancilla habere voluit. Consentiebat [uterque]
in facto, quia [uterque Sarram] sterilem [<em>Edit.,</em>
quia se sterilem] esse sciebat.
</p><p><em>Inter.</em> 172. Quomodo manus omnium contra Ismaelem,
<nobr><sub></sub></nobr> et manus ejus contra omnes <strong>(Gen. XVI, 7,
12)</strong>?---<em>Resp.</em> Invenit [enim] angelus Domini Agar
<em>super</em> fontem aquae in deserto ad fontem <em>in via Assur,
quae per eremum ducit ad Aegyptum, </em>[ire festinabat]:
<em>Et vocavit nomen ejus Ismael, quia exaudivit Dominus
humilitatem </em>[ejus] (Ismael interpretatur exauditio
Domini [<em>Ms.,</em> Dei]): <em>Hic erit ferus homo, manus
ejus super omnes, et manus omnium super eum, et
contra faciem omnium fratrum suorum habitabit.</em> Significat
autem semen ejus habitaturum in eremo,
id est, Sarracenos vagos, incertisque sedibus, qui
universas gentes, quibus desertum ex latere jungitur,
incursant et impugnant, [et impugnantur ab omnibus].
</p><p><nobr><sub></sub></nobr> <em>Inter.</em> 173. Quae littera adjecta est nomini Abraham
et Sarrai; vel quae mutationis nominum illis
causa fuit?---<em>Resp.</em> Dixit Dominus ad Abraham:
<em>Ecce testamentum meum tecum, et eris pater multitudinis
gentium, et non vocabitur nomen tuum Abram;</em>
sed erit nomen tuum Abraham, quia patrem [multarum]
gentium posui te <strong>(Gen. XVII, 4 et 15)</strong>. Dicunt
autem Hebraei quod Deus ex nomine suo, quod apud illos
tetragramum [<em>Ms.,</em> tetragrammaton] est, ה [<em>Ms.,</em> e]
litteram Abrahae et Sarrae addiderit. Dicebatur enim
primum Abram, quod interpretatur <em>pater excelsus;</em>
et postea {321} vocatus est Abraham, <em>pater multarum.</em>
Nam <em>gentium non habetur in nomine, sed subauditur.</em>
Nec mirandum quare, cum apud Graecos et
quosdam alios <em>a</em> littera videatur addita, nos ה [<em>Ms.,</em> e]
<nobr><sub></sub></nobr> litteram Hebraeam additam dixerimus; idioma enim
linguae [illius] est per ה [<em>Ms.,</em> e] quidem scribere,
sed per <em>a legere;</em> sicut e contra <em>a litteram saepe per</em>
<em>e pronuntiant.</em> Et dixit Deus ad Abraham: <em>Sarri </em>[ms.,
Sarrai] <em>uxor tua, non vocabis eam Sarri, sed Sarra
erit nomen ejus</em> <strong>(Gen. XVII, 15)</strong>. Errant [<em>Ms.,</em> Et sunt],
qui putant primum Sarra per unum <em>r scriptum</em>
fuisse, et postea ei alterum <em>r</em> additum, quia <em>r apud
Graecos centenarius numerus est.</em> Sarri [<em>Ms.,</em> Sarrai]
ergo primum vocata est per יר [<em>Ms.,</em> per sin, res,
joth] sublato jod, id est, iota elemento, additum est
<em>e,</em> quod per <em>a legitur, et vocata est Sarra.</em> Causa autem
nominis mutati haec est quod antea dicebatur
<em>princeps </em>[mea], unius tantummodo domus materfamilias;
postea vero dicitur absolute <em>princeps.</em>
</p><p><nobr><sub></sub></nobr> <em>Inter.</em> 174. Quare Abraham circumcisionem accepit
(vers. 24)?---<em>Resp.</em> Idcirco Abrahae commendata
[<em>Ms.,</em> data] est circumcisio, ut sub lege esset, sicut
[et] Adam, ne de ligno manducaret, ut comprobaretur,
si compleret hoc, an non? Credens enim
filium se habiturum, per cujus generationem omnibus
gentibus benedictio futura esset, et in cujus nepotibus
castitatis et sobrietatis unicum mansisset
exemplar: unde in ea parte corporis signum fidei
accepit, unde [et] filius fidei [<em>Edit.,</em> Dei], non carnis
nasciturus erat; nec truncata corporis parte deformior,
sed fidei in Deum signo gloriosior. Igitur pro
Deo aliquid perdere lucrum est, non damnum. Ita
Abraham fidei suae signum accipiens non deformatus
<nobr><sub></sub></nobr> est, sed melioratus. Si enim Adam pactum Dei custodisset,
Abraham hoc pactum non accepisset. Sed
quia ille in hoc membro culpam inobedientiae primo
agnovit, decuit ut iste in hoc membro signum obedientiae
secundo [<em>Al.,</em> secundus] acciperet; ut ostenderetur
obedientes quandoque generasse filios ad
vitam, dum olim praevaricatores generarunt ad mortem.
</p><p><em>Inter.</em> 175. Nunquid [dubitanti animo] dixit: <em>Putasne
centenario nascetur filius, et Sarra nonagenaria
pariet</em> (vers. 17)?---<em>Resp.</em> Non verba haec dubitantis
diffidentiam ostendunt, sed admirantis gaudium. Ideo
prae gaudio ridentis Abrahae filius dicebatur Isaac.
[Nam] risus iste in bono accipi debet, ut in Evangelio:
<nobr><sub></sub></nobr> <em>Beati qui lugent nunc, quoniam ipsi ridebunt</em>
 <strong>(Matth. V)</strong>.
</p><p><em>Inter.</em> 176. Quare [autem] Sarram ridentem redarguit
Dominus, (cum Abraham riserit et illum
non redarguit) <strong>(Gen. XVIII, 13)</strong>?---<em>Resp.</em> [Quia] risus
Abrahae admirationis et laetitiae fuit: Sarrae autem
dubitationis et diffidentiae, quod ab illo dijudicari
potuit, qui corda hominum novit. Unde haec eadem
Sarra ridens corripitur, correpta protinus fecundatur,
et contra spem ex divina promissione accepit,
quod habituram se ex humana ratione dubitavit.
</p><p><em>Inter.</em> 177. Quot in Veteri Testamento propriis nominibus
nominati sunt, antequam nascerentur?---<em>Resp.</em>
Quatuor: Ismael, Isaac, Salomon et Josias,
<nobr><sub></sub></nobr> certis quibusdam ex causis.
</p><p><em>Inter.</em> 178. Quaeritur, cum tres viri essent, qui
Abrahae apparuerunt, quomodo singulariter Dominum
appellat dicens: <em>Domine, si inveni gratiam ante
te</em> (vers. 3)?---<em>Resp.</em> Igitur in angelis Dominum
sentiens, Domino potius, quam angelis loqui elegit.
Et quidem aliquando imaginibus, et ante corporeos
oculos, ad tempus ex aere assumptis per angelos loquitur
Deus, sicut nunc Abraham non solum tres
viros videre potuit, sed etiam terreno habitaculo
recipere et eorum usibus etiam cibos adhibere. Nisi
enim angeli, cum quaedam nobis in terra nuntiant,
ad tempus ex aere corpus assumerent, exterioribus
profecto nostris obtutibus non apparerent. Nec cibos
cum Abraham sumerent, nisi propter nos solidum
<nobr><sub></sub></nobr> aliquid ex coelesti elemento gestarent. Nec mirum
quod illi ipsi qui suscepti sunt, modo angeli, modo
Dominus [<em>Edit.,</em> Domini] vocantur; quia angelorum
vocabulo exprimuntur, qui exterius ministrabant,
et appellatione Domini ostenditur, qui eis interius
praeerat: ut per hoc praesidentis imperium, et per
illud claresceret officium ministrantium.
</p><p>{322} <em>Inter.</em> 179. Quid est clamor Sodomorum; vel
quid est, quod Dominus dixit: <em>Descendam et videbo,
utrum clamorem qui venit ad me, opere compleverint</em>
 <strong>(Gen. XVIII, 20, 21)</strong>?---<em>Resp.</em> Peccatum cum voce
est culpa in actione; peccatum vero cum clamore
est culpa cum libertate et jactantia. Quod autem
dixit: <em>Descendam et videbo, et </em>[caetera] hujusmodi,
omnipotens Dominus et omnia sciens; cur ante probationem
<nobr><sub></sub></nobr> quasi dubitat, nisi ut gravitatis nobis
exemplum proponat, ne mala hominum ante praesumamus
credere quam probare? Et ecce ut per angelos
ad cognoscenda mala descendit, mox facinorosos
percutit. Atque ille patiens, ille mitis, [ille],
de quo scriptum est: <em>Tu autem </em>[Domine] cum tranquillitate
judicas <strong>(Sap. XII, 18)</strong>. Ille de quo rursum
scriptum est: <em>Dominus patiens est, cum </em>[in] tanto
crimine involutos inveniens, quasi patientiam praetermisit,
et diem extremi judicii exspectare ad vindictam
noluit, sed eos igne judicii ante diem judicii
praevenit. Ecce malum, et quasi cum difficultate credidit
cum audivit; et tamen sine tarditate percussit,
cum verum cognoscendo reperit: ut nobis videlicet
<nobr><sub></sub></nobr> daret exemplum, quia majora crimina et tarde credenda
sunt cum audiuntur, et citius punienda, cum
veraciter agnoscuntur.
</p><p><em>Inter.</em> 180. Quare Abraham dixit: <em>Pulvis sum et
cinis</em> <strong>(Gen. XVIII, 27)</strong>, cum tantas promissiones a Deo
accepisset?---<em>Resp.</em> Sublimitatem promissionum humilitatis
temperavit subjectione. Apte [<em>Ms.,</em> aperte]
enim intelligitur in quo loco se posuerat, qui pulverem
se ac cinerem etiam tum cum Deo loqueretur,
aestimabat. Si igitur se ita despicit, qui usque ad honorem
divinae collocutionis [<em>Ms.,</em> contemplationis]
ascendit, sollicita intentione pensandum est, qua
poena illi feriendi sunt, qui ad summa non proficiunt,
et tamen de minimis extolluntur.
</p><p><em>Inter.</em> 181. Quaeri solet utrum quod de Sodomis
<nobr><sub></sub></nobr> dixit Deus, non se perdere locum, si invenirentur illic
centum vel decem justi (vers. 26, 32), speciali quadam
sententia de illa civitate, an de omnibus intelligendum
sit generaliter, parcere Deum loco, in quocunque
vel decem justi fuerint?---<em>Resp.</em> Non est
[quidem] necesse, ut hoc de omni loco accipere
compellamur. Verumtamen de Sodomis potuit sic
dici, quia sciebat Deus, ibi non esse vel decem, et
ideo sic respondebatur Abrahae, ut significaretur nec
tot ibi posse inveniri, ad exaggerationem iniquitatis
illorum.
</p><p><em>Inter.</em> 182. Quare Abraham in tribus viris illis, si
Deum intellexit vel angelos, et iterum Lot in duobus,
eos humano cibo vesci putabat?---<em>Resp.</em> Fortasse
prius eos homines esse arbitrati sunt, in quibus
<nobr><sub></sub></nobr> Deum loqui intellexerunt; quibusdam divinae majestatis
existentibus et apparentibus signis, postea
fuisse angelos cognoverunt, cum eis videntibus in
coelum issent. Sed intuendum est hic quantum bonum
sit hospitalitas. Hospitalem domum ingressi
sunt angeli, clausas hostium [<em>Ms.,</em> hospitibus] domos
ingressus est ignis.
</p><p><em>Inter.</em> 183. Si judicium Dei justum est, quare infantes
in Sodomis [simul] cum parentibus cremati
sunt?---<em>Resp.</em> Ut nimis impium facinus Sodomitarum
possit adverti, peccatum eorum pervenit usque
ad necem filiorum, ne de origine illorum aliquod signum
remaneret. Nonne provisum est illis, ne diu
viventes exempla sequerentur patrum; et levius in
futuro crucientur, vel omnino non, aliena causa occisi.
<nobr><sub></sub></nobr> Parentes [enim] tam pro se quam pro his rei
sunt. Ergo mors filiorum crimen est parentum, et
ideo futuri sunt accusatores parentum. Est qualecunque
beneficium reum non esse, qui gloriosus non
est: prodest enim pauperem non esse, qui rex esse
non potest.
</p><p><em>Inter.</em> 184. Quaeritur quare Lot cum jussus esset
ad montem fugere, Segor praetulerit, ut ibi salvaretur;
et rursum de Segor ad montem migrasset <strong>(Gen.
XIX, 20)</strong>?---<em>Resp.</em> Tradunt Hebraei quod Segor frequenter
terrae motu subruta, Bale primum, et postea
Salissa appellata sit, timueritque Lot dicens: Si
cum caeterae adhuc urbes starent, ista saepe subversa
est, quanto magis nunc in communi ruina
<nobr><sub></sub></nobr> non poterit liberari? Et hanc occasionem infidelitatis,
etiam in filias coitus principium dedisse certum
est. Qui enim caeteras {323} viderat subrui civitates,
et hanc [stare, seque auxilio Dei erutum (<em>In edit.,</em>
mendose, et hanc fuisse, quae Dei auxilio eruta est)];
utique de eo quod sibi concessum audierat, ambigere
non debuit.
</p><p><em>Inter.</em> 185. Cur igitur angeli, quasi hospites coacti,
domum Lot introisse dicuntur?---<em>Resp.</em> Ut tentata
esset charitas Lot, probata et remunerata:
et ut ostenderetur quantum esset hospitalitatis bonum.
Hospitalem vero domum angeli ingressi sunt
ad liberandum hospitem suum: clausas autem hospitibus
domos ignis ingressus [est] ad perdendos peccatores
in eis. Idcirco hospites non sunt evitandi, sed
<nobr><sub></sub></nobr> ultro invitandi.
</p><p><em>Inter.</em> 186. Quaeritur quare de coelo vindicta data
est super habitatores impios civitatum illarum <strong>(Gen.
XIX, 24)</strong>?---<em>Resp.</em> Quia clamor peccantium in coelum
ascendisse dicitur; idcirco de coelo puniendi
erant.
</p><p><em>Inter.</em> 187. Cur sulphureo igne puniebantur?---<em>Resp.</em>
Ut putidissimus libidinis ardor putidissimo
flammarum ardore puniretur.
</p><p><em>Inter.</em> 188. Cur [autem] uxor Lot in statuam salis
conversa est (vers. 26).---<em>Resp.</em> Ad condimentum
fidelium; quia punitio impii eruditio est
justi.
</p><p><em>Inter.</em> 189. Quo consilio filiae Lot concubitum
patris petierunt (vers. 31, 33); vel ab incestu
<nobr><sub></sub></nobr> purgari possunt, dum hoc scientes fecerunt; ille
vero [quasi] nesciens?---<em>Resp.</em> Videtur [namque]
filias Lot quaedam didicisse de saeculi [<em>Ms.</em> mundi]
consummatione, quae immineret per ignem: sed
tanquam puellae non intelligebant perfecte, quae didicerant.
[Nescierunt] quod Sodomiticis igne vastatis
multum adhuc spatium integrum resideret in
mundo suspicatae sunt, tale aliquid factum, quale
in temporibus Noe audierant, et ob reparandam
mortalium posteritatem solas se esse cum parente
servatas. Recuperandi igitur humani generis desiderium
sumunt, atque instaurandi saeculi ex sese
dandum opinantur exordium. Et quanquam grave
eis crimen [videatur] furari concubitum patris, gravior
tamen eis impietas videbatur, si humanae, ut
<nobr><sub></sub></nobr> putabant, posteritatis spem servata castitate delessent.
Propter hoc ergo consilium ineunt, minore, ut
arbitror, culpa [spe tamen] argumentoque majore,
patris moestitiam vel rigorem vino molliunt et resolvunt:
singulis ingressae noctibus, singulae suscipiunt
ab ignorante conceptum; ultra non repetunt, nec
requirunt. Ubi hinc libidinis culpa, ibi incesti crimen
arguitur; quomodo dabitur in vitio, quod non
iteratur in facto?
</p><p><em>Inter.</em> 190. Si Lot [quasi] incestus [<em>Al.,</em> incertus] in
hoc facto culpandus est, an non?---<em>Resp.</em> Culpandus
est quidem in hoc facto Lot, quantum ebrietatis
[<em>Ms.,</em> ebrietas] ignorantia meretur. Nam et hanc
lex aeterna condemnat, quae cibum et potum non
<nobr><sub></sub></nobr> nisi ad salutem corporis sumere mandat. Et hinc
diligentius intendendum est, quantum sit ebrietatis
malum; et valde timendum est illis, quibus hoc
malum in usu est. Nam in crimine ebrietas decipit,
quem Sodoma non decepit. Uritur ille flamma mulierum,
quem flamma sulphurea non ussit. Erat
ergo Lot arte, non voluntate deceptus; ideo medius
quidam [<em>Ms.,</em> quidem] inter peccatores et justos:
quippe qui ex Abrahae cognatione [<em>Ms.,</em> stirpe] descenderat,
in Sodomis tamen habitaverit. Nam et
hoc quod evadit e Sodomis, sicut Scriptura indicat,
magis ad honorem Abrahae, quam ad meritum pertinet
Lot.
</p><p><em>Inter.</em> 191. Quare diebus Noe peccatum mundi
aqua ulciscitur, hoc vero Sodomitarum igne punitur?---<em>Resp.</em>
<nobr><sub></sub></nobr> Quia illud naturale libidinis cum feminis
peccatum quasi leviori elemento damnatur: hoc
vero contra naturam libidinis peccatum cum viris,
acrioris elementi vindicatur incendio: et illic terra
aquis abluta revirescit; hic flammis cremata aeterna
sterilitate arescit.
</p><p><em>Inter.</em> 192. Cur Abraham Sarram uxorem suam,
sororem suam secundo esse dixit <strong>(Gen. XX, 2)</strong>?---<em>Resp.</em>
Quia ex priori Pharaonis correptione certus
erat de Dei defensione, quod violari non potuit;
incertus de sua vita, an illorum evaderet manus.
Et miranda est Sarae pulchritudinis forma, quae in
tanta aetate tantum amari potuit [<em>Ms.,</em> poterat], ut
vir suus propter ejus pulchritudinem se periclitari
metueret.
</p><p><nobr><sub></sub></nobr> {324} <em>Inter.</em> 193. Cur dixit Deus ad Abimelech: <em>Peperci
tibi, ut non peccares in me</em> <strong>(Gen. XX, 6)</strong>?---<em>Resp.</em>
Ut adverteretur, in Deum peccari, quando talia committuntur,
quae putent homines leviter habenda,
tanquam in carne peccata.
</p><p><em>Inter.</em> 194. Cur non [mox] Abimelech mortuus
est, dum dixit ei Deus: <em>Ecce tu morieris</em> <strong>(Ibid.
v. 3)</strong>?---<em>Resp.</em> Utique Deus praedixit, quod sine
dubio futurum fuisset, si in hac admonitione, a peccato
abstinendo, non caveretur.
</p><p><em>Inter.</em> 195. Quare Abraham in die ablactationis
Isaac, et non in die nativitatis vel circumcisionis
fecit convivium grande <strong>(Gen. XXI, 8)</strong>?---<em>Resp.</em> Propter
significationem spiritualem: tunc enim gaudium
habendum est de uno viro spirituali, quando solido
<nobr><sub></sub></nobr> veritatis cibo, [et] non lacte carnalis intelligentiae
pascitur.
</p><p><em>Inter.</em> 196. De quo ludo arguit Sarra Ismael filium
Agar <strong>(Ibid. v. 9, 10)</strong>?---<em>Resp.</em> Dupliciter [itaque]
hoc ab Hebraeis exponitur; sive quod idolothytum
fecerit; juxta illud [quod alibi scriptum est]: <em>Sedit
populus manducare et bibere et surrexerunt ludere</em>
 <strong>(Exod. XXXII, 6)</strong>; sive quod adversum Isaac, quasi
majoris aetatis, joco sibi et ludo primogenita vindicaret:
quod [<em>Edit.,</em> quando] quidem Sarra audiens
non tulit. Et hoc ex ipsius approbatur sermone
[dicentis ei]: <em>Ejice ancillam hanc cum filio suo;</em>
non enim erit haeres filius ancillae cum filio meo Isaac.
</p><p><em>Inter.</em> 197. Post quot annos puer ablactari solet?---<em>Resp.</em>
<nobr><sub></sub></nobr> Inter Hebraeos [autem] varia opinio est,
asserentibus aliis quinto [<em>Ms.,</em> quarto] anno; aliis
duodecimo ablactationis tempus impleri.
</p><p><em>Inter.</em> 198. Si tredecim [<em>Al.,</em> quatuordecim] annorum
erat Ismael quando natus est Isaac, adjunctisque
aetati [<em>Ms.,</em> hac aetate] ablactationis annis,
quomodo convenit tantae aetatis adolescentem matris
sedisse in cervicibus, dum dicitur: <em>Sumpsit Abraham
panes et utrem aquae et dedit Agar, ponens super
humerum ejus et parvulum, et dimisit eam</em> <strong>(Gen. XXI,
14)</strong>?---<em>Resp.</em> Omnis [igitur] filius secundum idioma
linguae Hebraeorum, ad comparationem parentum, infans
vocatur et parvulus. Et est sensus: Posuit
Abraham panes et utrem super humerum Agar, et
hoc facto dedit puerum matri, hoc est, in manu
<nobr><sub></sub></nobr> ejus eum tradidit, commendavit, et ita emisit e
domo. Quod in sequentibus declaratur, dum dicitur:
<em>Surge, tolle puerum, et tene manum ejus</em> <strong>(Ibid. v.
18)</strong>; non ut eum de terra [velut] jacentem tolleret,
sed quasi comitem manu teneret. Quod autem manu
parentis tenetur, sollicitus monstratur affectus.
</p><p><em>Inter.</em> 199. Quid est quod dicitur, matrem flevisse,
et Deum vocem pueri exaudisse <strong>(Ibid. v.
16, 17)</strong>?---<em>Resp.</em> [Quia] mater non suam mortem,
sed filii deplorabat, pepercitque Deus puero, pro
quo fletus matris erat [<em>Ms.,</em> fuerat].
</p><p><em>Inter.</em> 200. Quomodo ad puteum juramenti agrum
plantaverat Abraham <strong>(Ibid., v. 29 seq.)</strong>, si in terra
illa, quemadmodum Stephanus ait in Actis <strong>(VII, 5)</strong>:
Non acceperat haereditatem nec spatium pedis?---<em>Resp.</em>
<nobr><sub></sub></nobr> Ea est intelligenda haereditas quam Deus
fuerat munere suo gratuito daturus, non ista quae
pretio empta est. Intelligitur autem spatium circa
puteum ad illud emptionis pactum pertinere, in quo
fuerant agnae septem datae, quando Abimelech et
Abraham sibi [etiam] juraverunt.
</p><p><em>Inter.</em> 201. Quid illud: <em>Tentavit Deus Abraham</em>
 <strong>(Gen. XXII, 1)</strong>? Et Jacobus apostolus dicit: <em>Deus neminem
tentat</em> <strong>(Jac. I, 13)</strong>. Quomodo utrumque intelligendum
est?---<em>Resp.</em> Duobus [enim] modis tentatio
in Scripturis solet intelligi. Una est quae per
Deum fit probationis causa, ut justificetur homo et
coronetur; de qua et dicitur: <em>Tentat vos Dominus
Deus vester, ut sciat si diligatis eum</em> <strong>(Deut. XIII, 3)</strong>,
hoc est, ut scire vos faciat. Alia est, de qua Jacobus
<nobr><sub></sub></nobr> dicit: <em>Deus neminem tentat</em> <strong>(Jacob. I, 13)</strong>; qua peccato
implicamur. De illa Apostolus dicit: <em>Ne forte
tentaverit vos is qui tentat</em> <strong>(I Thess. III, 5)</strong>. Igitur
Abraham a Deo tentatus est, ut probaretur, justificaretur,
coronaretur, et ut ejus obedientia tali probata
examine posteris innotesceret.
</p><p><em>Inter.</em> 202. De quo dixit [Deus] Abrahae: <em>Super
unum montium, quem monstravero tibi</em> <strong>(Gen. XXII, 2)</strong>?---<em>Resp.</em>
Aiunt [ergo] Hebraei hunc montem esse, in
quo postea templum conditum est, [in area urnae
Jebusaei].
</p><p>{325} <em>Inter.</em> 203. Cur in tentatione Abrahae Deus
dixit: <em>Tolle filium tuum charissimum, quem diligis,
Isaac</em> <strong>(Gen. XXI, 12)</strong>?---<em>Resp.</em> Ut ex charitatis admonitione,
<nobr><sub></sub></nobr> et nominis recordatione tentationis pondus
accumularetur, et paternus affectus torqueretur
ex memoria promissionis: cum ante Deus dixisset
ad eum: <em>In Isaac vocabitur tibi semen.</em> Quasi [<em>Ms.,</em>
quia] si ille occideretur, tota spes promissionis [<em>Ms.,</em>
promissionum] frustraretur.
</p><p><em>Inter.</em> 204. Et cur non statim licuit ei occidere
filium, sed triduana itineris mora, eum immolaturus,
secum ducere jussus est?---<em>Resp.</em> Quatenus longitudine
temporis, tentationis quoque augeretur incrementum.
Nam per triduum iter protenditur, et per totum
triduum crescentibus curis paterna viscera cruciantur:
ut omni hoc spatio tam prolixo intueretur filium
pater, cibum cum eo sumeret, ut [tot] noctibus
puer penderet in amplexibus patris, inhaereret pectori,
<nobr><sub></sub></nobr> cubitaret in gremio; quatenus per singula
momenta in paterno affectu dolor occidendi filii accumularetur.
</p><p><em>Inter.</em> 205. Si Abraham indubitanter et firmo
animo cogitabat mactare puerum Domino in holocaustum,
quid est quod dixit pueris suis: <em>Vos exspectate
hic:</em> ego et puer, cum adoraverimus, revertemur
ad vos <strong>(Gen. XXII, 5)</strong>?---<em>Resp.</em> [Igitur et dubitanti
animo mactare puerum cogitabat, et indubitanti
animo in Deum resuscitari credebat eum.] Idcirco
utrumque laudis [<em>Ms.,</em> laudabilis] est et in constantia
offerendi, et in fide resuscitandi. Sciebat certissime
Deum fallere non posse: et licet puer occideretur,
promissionem tamen Dei salvam permanere. Unde
<nobr><sub></sub></nobr> et Paulus apostolus per Spiritum sanctum didicerat,
quid animi habuisset Abraham intra se, dum fidem
ejus laudat [<em>Ms.,</em> laudavit] dicens: Fide Abraham
non haesitavit, cum unicum offerret, in quo acceperat
promissionem [<em>Ms.,</em> repromissiones], [cogitans] quia
a mortuis eum resuscitare potens est Deus <strong>(Rom. IV,
20)</strong>.
</p><p><em>Inter.</em> 206. Unde aries iste, qui pro Isaac immolatus
est <strong>(Gen. XXII, 13)</strong>, venerit, solet quaeri: an [de]
terra ibi subito creatus esset, vel aliunde ab angelo
allatus?---<em>Resp.</em> Aries iste non putativus [<em>Ms.,</em> putatus],
sed verus esse credendus est. Ideo magis a
doctoribus aestimatur, aliunde eum angelum attulisse,
quam ibi de terra, post sex dierum opera,
Dominum procreasse.
</p><p><nobr><sub></sub></nobr> <em>Inter.</em> 207. Quare appellavit Abraham nomen loci
illius: <em>Dominus vidit</em> <strong>(Ibid. v. 14)</strong>; cum nusquam sit
quod Dominus non videat?---<em>Resp.</em> Vidit pro <em>apparuit
dixit:</em> hoc est, videri fecit, sicut ibi: <em>Et nunc
cognovi quia times Deum, id est, feci ut cognoscaris
</em>[<em>Ms.,</em> cognoscatur; <em>al.,</em> cognoscar], eo genere locutionis,
dum per efficientem significatur id quod efficitur:
sicut pigrum frigus dicimus, eo quod [pigros]
faciat. Illud autem quod dixit: <em>Unde usque hodie
dicitur Dominus in montem videbit.</em> Exinde apud Hebraeos
proverbium venit [<em>Ms.,</em> exiit] ut si quando in
angustia constituti sunt, [et] Domini quoque optant
auxilio sublevari, dicunt: <em>In monte Dominus videbit,
hoc est, sicut Abrahae, miserebitur et nostri.</em> Unde
<nobr><sub></sub></nobr> et in signum dati arietis solent etiam nunc cornu
clangere.
</p><p><em>Inter.</em> 208. Vocavit [autem] angelus Domini Abraham
secundo de coelo dicens: <em>Quia fecisti rem hanc
et non pepercisti filio tuo unigenito propter me</em> <strong>(Ibid.,
v. 16)</strong>. Nunquid Abraham propter angelum non pepercit
filio suo, et non propter Deum?---<em>Resp.</em> [Aut
enim] angeli nomine Dominus Christus significatus
est, qui sine dubio Deus est, et manifeste a propheta
dictus est, <em>magni consilii angelus.</em> Aut [quia] Deus
[erat] in angelo; et [<em>Edit.,</em> aut] ex persona Dei angelus
loquebatur, sicut in prophetis etiam fieri solet.
Nam in consequentibus hoc magis videtur apparere,
ubi legitur: [<em>Et</em>] vocavit angelus Domini Abraham
iterum de coelo, dicens: Per memetipsum juravi, dicit
<nobr><sub></sub></nobr> Dominus.
</p><p><em>Inter.</em> 209. Quid est quod secundo ad Abraham
eaedem et non aliae promissiones factae sunt <strong>(Ibid.,
v. 17)</strong>?---<em>Resp.</em> Significat duplex semen Abrahae
futurum esse, unum carnale, aliud spirituale. Ideo
dixit ei Dominus: [sic] erit semen tuum, sicut stellae
coeli, et sicut arena maris: in stellis coeli, spirituales;
in arena maris, carnales [volens intelligi (<em>Edit.,</em>
intelliguntur)].
</p><p><em>Inter.</em> 210. Cur [enim] nominavit Scriptura filios
Nachor fratris Abrahae <strong>(Ibid., vers. 20)</strong>?---<em>Resp.</em>
Quia de illis, vel de illorum stirpe aliquid celebre
postea gestum esse legitur. Itaque Hus [<em>Ms.,</em> Chus]
unus erat, de cujus stirpe Job descendit. {326} Sic
enim scriptum est in exordio voluminis ejus: <em>Vir</em>
<nobr><sub></sub></nobr> fuit in terra Hus [Ms., <em>Chus</em>] nomine Job. Male igitur
aestimabant [<em>Ms.,</em> aestimant] quidam, Job de genere
Esau natum, in cujus genere est Balam [<em>Ms.,</em> de
gente Esau. Secundus natu est de Melcha Buzi, ex
cujus genere est Balam, etc.] ille divinus, ut Hebraei
tradunt, qui in libro Job dicitur Heliu: primum vir
sanctus [et] propheta Dei, postea per inobedientiam
et desiderium munerum excaecatus, dum Israel maledicere
coepit, divini vocabulo nuncupatus. [Diciturque
in eodem libro: Et iratus Heliu filius Barachiel
Buzites. De hujus videlicet Buzi radice descendens
Cham vel pater ejus Damasci. Ipsa enim vocatur
Aran, quae hic pro Syria scripta est et ipso nomine
legitur in Isaia. Caseth quoque quartus est, a quo
Casiadei, id est Chaldaei, postea vocati sunt. Bathuel,
<nobr><sub></sub></nobr> de quo Rebecca et Laban pater Liae et Rachel.]
</p><p><em>Inter.</em> 211. Cur una civitas Hebron tribus appellata
est nominibus, videlicet, Hebron, Arbe, [et]
Mambre <strong>(Gen. XXIII, 2)</strong>?---<em>Resp.</em> Hebron [civitas] a
Gigantibus, a quibus quondam condita est: et <em>Arbe
a numero, videlicet quatuor, </em>[habet nomen], quod
ibi quatuor patriarchae sepulti sunt; Adam magnus
humani generis pater; Abraham, [et] Isaac [et] Jacob.
Haec eadem a quodam amicorum Abraham
<em>Mambre vocata est.</em>
</p><p><em>Inter.</em> 212. [Quaeritur] quid significat quod Abraham
puero suo dicit: <em>Pone manum tuam super femur
meum, et jura per Dominum Deum coeli</em> (Gen. XXIV,
<nobr><sub></sub></nobr> 2, 3)?---<em>Resp.</em> Tradunt Hebraei quod in sanctificatione
ejus, hoc est circumcisione, juraverit. Sed melius
intelligendum est jurasse in semine Abrahae, hoc est
Christo. Quia ipse Dominus Deus coeli in ea carne
tum venturus erat, quae de illo femore propagata
est.
</p><p><em>Inter.</em> 213. Quomodo servus Abrahae in petitione
signi augurationis vitio culpandus non est (vers. 14)?---<em>Resp.</em>
Aliud est [enim] mirum aliquid petere,
quod ipso miraculo significatur [<em>Ms.,</em> quod pro ipso
miraculo signum sit]; aliud [est etiam] humanos errores
superstitiosa vanitate in auspiciis, augurationibus
[et] divinationibus observare. Quaedam enim
pacta [<em>Ms.,</em> facta] sunt diabolicae familiaritatis, et
non sine grandi peccato fiunt, quando fiunt. Illud
<nobr><sub></sub></nobr> igitur superius petitionis genus comprobatio [<em>Ms.,</em>
computatio fidei] seu conjunctio fidei est ad Deum;
hoc posterius infidelitatis conjunctio ad diabolum.
</p><p><em>Inter.</em> 214. Quid hoc, proficiscente Rebecca: <em>Soror
nostra es, crescas in millia millium et haereditatem
obtineat </em>[Ms., <em>possideat</em>] semen tuum portas inimicorum
suorum (vers. 60)? Num prophetae fuerunt, quia
[<em>Ms.,</em> qui] hoc dixerunt quod in futuro factum est
[<em>Ms.,</em> quod futurum factum fuerat]?---<em>Resp.</em> Non
prophetae fuerunt, aut vanitate tam magna optaverunt,
sed eos, quae promiserat Deus Abrahae, latere
non potuerunt.
</p><p><em>Inter.</em> 215. Quae est exercitatio Isaac, qua se
exercere dicitur in campo ad vesperam (vers. 63)?---<em>Resp.</em>
Significat [autem] illa exercitatio orationem,
<nobr><sub></sub></nobr> secundum illud quod Christus orabat in
monte: ut etiam hinc Isaac typum Domini gesserit
(vers. 62).
</p><p><em>Inter.</em> 216. Quae est illa terra Austri, ubi habitabat
Isaac, revertente servo patris sui cum Rebecca?---<em>Resp.</em>
[Terra Austri] significat terram illam [<em>Ms.,</em>
Gerara] unde a patre ad immolandum [quondam]
fuerat adductus (vers. 65).
</p><p><em>Inter.</em> 217. Quid est theristrum, quo se operuit
Rebecca?---<em>Resp.</em> Pallii genus est, ut nunc sunt
Arabica vestimenta [<em>Ms.,</em> teristrum pallium dicitur,
genus etiam nunc Arabici vestimenti], quibus mulieres
provinciae illius velantur.
</p><p><em>Inter.</em> 218. Cur Abraham post promissum sibi et
<nobr><sub></sub></nobr> natum Isaac, in quo ei multiplicatio prolis, et benedictio
gentium promissa est a Deo, aliam voluit ducere
uxorem <strong>(Gen. XXV, 1)</strong>?---<em>Resp.</em> Non propter
incontinentiam, cum jam esset grandaevus; sed sicut
Agar et Ismael significant carnales Veteris Testamenti;
sic Cethura et filii ejus significant haereticos,
qui se ad Novum Testamentum pertinere existimant.
Sed utraeque concubinae dicuntur; sic enim
dicitur: <em>Filiis </em>[autem] concubinarum largitus est
munera (vers. 6). Sola Sarra uxor semper vocatur.
</p><p><em>Inter.</em> 219.---Quae est [ista] Cethura, aut unde genus
duxit [<em>Ms.,</em> ducens]?---<em>Resp.</em> [Cethura interpretatur
copulata, aut vincta; quam ob causam] suspicantur
Hebraei {327} eamdem esse Agar quae, Sarra mortua,
ex concubina transierit in uxorem [<em>Al.,</em> facta sit
<nobr><sub></sub></nobr> uxor]. Et sic videtur [depositi jam] Abrahae aetas
excusari, ne senex post mortem uxoris vetulae novis
nuptiis arguatur lascivisse. [Fertur] quoque quia
filii Abrahae, qui ei de Cethura nati sunt, [occupaverunt
terram quae Arabia vocatur, usque ad maris
Rubri] littora. Dicitur autem unus ex posteris Abrahae,
qui appellatur Asser [<em>Ms.,</em> appellabatur Assur],
duxisse adversus Lubian [<em>Ms.,</em> Laban] exercitum,
et ibi devictis hostibus consedisse, ejusque posteros
ex nomine Atavi Africam nuncupasse. Alios quoque
filios Abrahae ex Cethura occupasse Judeae regiones
[<em>Ms.,</em> Indiam regionem] aestimatur.
</p><p><em>Inter.</em> 220. Quomodo convenit Abrahae tam sancto
viro quod dicitur: <em>Et deficiens mortuus est</em> <strong>(Gen.
XXV, 8)</strong>?---<em>Resp.</em> In Hebraeo non habetur <em>deficiens,</em>
<nobr><sub></sub></nobr> sed a Septuaginta Interpretibus additum est.
</p><p><em>Inter.</em> 221. Quid [est] quod plenus dierum dicitur?---<em>Resp.</em>
Quod lucis et diei operibus plenus occubuerit.
</p><p><em>Inter.</em> 222. Quid est quod dicit Scriptura de filiis
Ismael: <em>Habitaverunt ab Ebila usque ad Sur, quae est
contra faciem Aegypti</em> (vers. 18)?---<em>Resp.</em> Ebila est
regio quam circumfluit [<em>Ms.,</em> circuit] Phison ex paradiso
fluens, dicta a quodam Ebila nepote Noe: et
est solitudo contra faciem Aegypti. Sur quoque est
solitudo inter Cades et Barad, extendens desertum
usque ad mare Rubrum et Aegypti confinia.
</p><p><em>Inter.</em> 223. Quid est quod dicitur de Ismaele (vers.
16), quod duodecim generasset principes, vel duces
[qui regionibus vel tribubus nomina dederunt (<em>omissa</em>
<nobr><sub></sub></nobr> in ms.)]?---<em>Resp.</em> Significat quod singuli filiorum
Ismaelis [regionibus vel tribubus nomina dederunt],
e quibus primogenitus ejus fuit Nabaioth [<em>Ms.,</em> Nabaoth;
<em>al.,</em> Nabeoth], a quo omnis regio ab Euphrate
ad mare Rubrum Nabathena usque hodie dicitur,
quae pars est Arabiae. Nam et familiae eorum
oppidaque et pagi ac munita castella, et tribus horum
appellatione celebrantur. Ab uno ex his Cedaar in
deserto, Eoduma alia regio, et Hemanea [<em>Ms.,</em> Themana]
ad austrum et Cedema ad Orientem dicitur.
</p><p><em>Inter.</em> 224. Quid est quod dicitur de eodem Ismaele:
<em>Coram omnibus fratribus suis obiit</em> (vers. 17)? vel qui
sunt fratrum nomine dicti [<em>Ms.,</em> censiti]?---<em>Resp.</em>
Id est, in manibus omnium liberorum [<em>Ms.,</em> filiorum]
suorum mortuus est, superstitibus omnibus liberis,
<nobr><sub></sub></nobr> et nullo prius morte praerepto. Fratres autem pro
filiis appellari, ad Jacob Laban demonstrat dicens:
<em>Ponatur coram </em>[fratribus meis et] fratribus tuis, ut
judicent inter nos <strong>(Gen. XXXI, 37)</strong>. Nec enim legimus
alios fratres Jacob ibi habere, exceptis liberis suis.
</p><p><em>Inter.</em> 225. Quaeritur quo ierit Rebecca interrogare
Dominum, cum parvuli [ejus] in utero collidebantur
<strong>(Gen. XXV, 22)</strong>?---<em>Resp.</em> Forte ad locum ubi aram
constituerat Abraham, orare venit: vel [etiam] erant
aliqui [tales] in eo tempore homines Dei, in quibus
posset Deus interrogari.
</p><p><em>Inter.</em> 226. An secundum historiam vel etiam
allegoriam intelligendum est quod Dominus respondit
Rebeccae: <em>Duae gentes sunt in utero tuo et duo</em>
<nobr><sub></sub></nobr> populi ex ventre tuo dividentur, populusque populum
superabit, et major serviet minori (vers. 23)?---<em>Resp.</em>
Secundum utrumque modum: spiritualiter vero sic
solet intelligi quod dictum est, [ut] in Esau figuratus
sit major populus Dei, hoc est, Israeliticus secundum
carnem; per Jacob autem figuratus est ipse Jacob
in populo Christiano, secundum spiritualem progeniem
propagato [<em>Ms.,</em> quam propagavit]. Sed
etiam historica proprietate invenitur hoc responsum
esse completum, ubi populus Israel, hoc est, Jacob
minor filius superavit Idumaeos, quos [<em>Ms.,</em> hoc est,
gentem quam . . . ] propagavit Esau, eosque fecit tributarios
per David, quod diu fecit scilicet usque
[<em>Ms.,</em> quandiu fuerunt usque . . . ] ad regem sub quo
Idumaei rebellaverunt, et jugum Israeliticum a cervice
<nobr><sub></sub></nobr> sua deposuerunt.
</p><p><em>Inter.</em> 227. Quae sunt primogenita quae Esau vendidit
Jacob fratri suo (vers. 31)?---<em>Resp.</em> Tradunt
Hebraei omnes primogenitos fungi solitos officio sacerdotali
[<em>Ms.,</em> sacerdotum] antequam Aaron in sacerdotem
[<em>Ms.,</em> sacerdotium] eligeretur; et habuisse vestimenta
sacerdotalia, quibus induti victimas Deo
offerebant: et haec esse vestimenta {328} Esau, quibus
Rebecca induit Jacob filium suum, quorum
odore pater oblectatus benedictionis initium astruit
<strong>(Gen. XXVII, 15)</strong>.
</p><p><em>Inter.</em> 228. Si viri justi voluntas bona est, quid est
quod Isaac non Esau, quem voluit, sed Jacob, quem
noluit, benedixit?---<em>Resp.</em> Justi hominis, quantum
ad conscientiam pertinet, voluntas bona est; quantum
<nobr><sub></sub></nobr> autem ad praescientiam [<em>Ms.,</em> praesentiam] immunis
est ab adversis. Deus enim solus est qui de
futuris judicat. Ac per hoc Isaac justus, quantum ad
praesentem statum [<em>Ms.,</em> humanitatem] pertinet, dignum
esse majorem filium benedictione putabat [magis].
Sed Deus, occultorum cognitor, minorem mereri
benedictionem ostendit, [ut in benedictione non
hominis ostenderit esse beneficium, sed Dei (<em>Edit.,</em>
ut benedictionem non hominis, sed Dei ostenderet)].
Ideo dictum est in Numeris ad Moysen et Aaron sacerdotem:
<em>Ponite nomen meum super filios Israel,
ego Dominus benedicam eos</em> <strong>(Num. VI, 27)</strong>. Sacerdotis
est benedicere, Dei est effectum tribuere benedictionis.
Unde intellexit Isaac per spiritum prophetiae,
a Deo benedictionem super minorem filium praedestinatam,
<nobr><sub></sub></nobr> dicens: <em>Benedixi ei, et erit benedictus</em> <strong>(Gen.
XXVII, 33)</strong>.
</p><p><em>Inter.</em> 229. Quid est quod Jacob dixit: <em>Terribilis
est locus iste, non est hic aliud nisi domus Dei et porta
coeli</em> <strong>(Gen. XXVIII, 17)</strong>?---<em>Resp.</em> Haec verba ad prophetiam
pertinent, quod [<em>Ms.,</em> quia] futurum erat in
terra promissionis, Deum verum timere et colere,
tabernaculumque ei fieri: eumque, qui est super
omnia benedictus Deus, pedibus [suis] ambulare in
ea. Portam autem coeli sic intelligere debemus, tanquam
inde fiat aditus credentibus ad capessendum
regnum coelorum.
</p><p><em>Inter.</em> 230. Cur Jacob oleum fudit super lapidem,
quem erexit in titulum (vers. 18)?---<em>Resp.</em> Non ex
<nobr><sub></sub></nobr> idololatria [<em>Ms.,</em> non idololatriae fecit simile]: nec
enim tunc, nec postea frequentavit lapidem adorando,
aut ei sacrificando; sed signum fuit prophetiae evidentissimae
[<em>Ms.,</em> in prophetia evidentissima] constitutum,
quod [<em>Ms.,</em> quae] pertinet ad unctionem. Unde
et Christi nomen a chrismate est.
</p><p><em>Inter.</em> 231. [Quaerendum est] quomodo dictum sit:
<em>Servivit Jacob pro Rachel septem annis, et videbantur
illi pauci dies</em> <strong>(Gen. XXIX, 20)</strong>; cum magis [etiam]
breve tempus longum esse soleat amantibus?---<em>Resp.</em>
Dictum est [ergo] propter laborem servitutis,
quem facilem et levem amor faciebat.
</p><p><em>Inter.</em> 232. Post servitutem septem annorum Jacob,
soceri sui fraude deceptus, copulatus est Liae;
an etiam post alios septem servitutis annos Rachel
<nobr><sub></sub></nobr> accepturus erat?---<em>Resp.</em> Non [igitur], ut quidam
male aestimant, post septem annos alios Rachel accepit
uxorem; sed post septem dies nuptiarum primae;
nam sequitur: <em>Et ingressus est ad Rachel, et dilexit
Rachel magis quam Liam, et servivit ei septem annis
aliis</em> (vers. 30).
</p><p><em>Inter.</em> 233. [An] duae ancillae Bala et Zelpha uxores,
an concubinae dicendae sunt <strong>(Gen. XXX, 4, 9)</strong>?---<em>Resp.</em>
Forte omnis concubina, uxor; non autem
[omnis] uxor concubina, more loquendi in Scripturis
[<em>Ms.,</em> Scripturarum], appellatur, id est, ut Sarra
et Rebecca, [Lia] et Rachel concubinae dici non possint:
Agar vero et Cethura, et Bala et Zelpha et
uxores et concubinae.
</p><p><em>Inter.</em> 234. Quomodo pro aspectu virgarum variarum
<nobr><sub></sub></nobr> varii pecorum fetus nascebantur (vers. 38)?---<em>Resp.</em>
Observabat Jacob tempora quibus pecora
ascendebantur, et post calorem diei ad potandum
avida pergebant: discolores virgas hic ponebat in
canalibus, et admissis arietibus et hircis in ipsa potandi
aviditate oves et capras faciebat ascendi, ut ex
duplici desiderio, dum avide bibunt et ascenduntur
a maribus, tales fetus conciperent, quales umbras
arietum et hircorum desuper ascendentium in aquarum
speculo contemplabantur. Ex virgis enim in
canalibus positis varius [etiam] erat imaginum color.
Nec mirum hanc in conceptu feminarum esse naturam,
ut quales perspexerint, sive mente conceperint.
in extremo voluptatis aestu, quo concipiunt, talem
<nobr><sub></sub></nobr> sobolem procreent, cum hoc ipsum etiam in equarum
gregibus apud Hispanos dicatur fieri. Et Quintilianus
in ea controversia: in qua accusabatur matrona
quaedam, quae Aethiopem pepererat [<em>Ms.,</em>
quod . . . pepererit], pro defensione illius argumentetur,
in hoc conceptu [<em>Ms.,</em> hanc conceptus] esse naturam,
quam supra {329} diximus. Et multa dicuntur
similia [<em>Ms.,</em> similiter] fieri in animalium fetibus.
[Sed] et mulieri accidisse traditur, ut scriptum reperitur
in libris antiquissimi et peritissimi medici Hippocratis,
quae suspicione adulterii fuerat punienda,
cum pulcherrimum puerum peperisset, utriusque
parentis generi [<em>Ms.,</em> utrique parenti generique] dissimilem,
nisi memoratus medicus solvisset quaestionem,
illis admonitis, quaererent, si forte aliqua talis
<nobr><sub></sub></nobr> pictura esset in cubiculo; qua inventa, mulier a
suspicione liberata est.
</p><p><em>Inter.</em> 235. Quare Jacob primi temporis sua esse
voluit, et serotina Laban? vel [<em>Ms.,</em> et] cur hac arte
non sua magis omnia esse fecit?---<em>Resp.</em> Jacob
prudens et callidus justitiam et aequitatem in nova
arte servabat. Si enim omnes agnos et haedos varios
pecora procreassent, erat aliqua suspicio [doli], et
aperte huic rei Laban invidus contraiisset. Ergo ita
omnia temperavit, ut ipse fructum sui laboris acciperet,
et Laban non penitus spoliaretur. Si quando
oves et caprae primo tempore ascendebantur, quia
vernus est fetus, ante ipsas ponebat virgas, ut varia
soboles nasceretur. Quaecunque oves et caprae sero
quaerebant mares, ante harum oculos non ponebat,
<nobr><sub></sub></nobr> ut unius coloris pecora nascerentur: et quicquid
primum nascebatur, suum erat, quia [discolor et]
varium erat: quicquid postea, Laban: unius enim,
tam nigri quam albi coloris, pecus oriebatur.
</p><p><em>Inter.</em> 236. Cur nec Jacob fraudis in hoc [facto]
arguendus est?---<em>Resp.</em> Per hoc cogit inquiri prophetiam,
et aliquam figuratam significationem res
ista, quam sine dubio ut propheta fecit Jacob. Non
enim tale aliquid, nisi revelatione spirituali eum fecisse
credendum est.
</p><p><em>Inter.</em> 237. Quomodo decem vicibus dicit Jacob
socero suo, mutasse eum mercedem suam <strong>(Gen. XXXI,
41)</strong>?---<em>Resp.</em> Hic est sensus, quod per singulos fetus
semper Laban conditionem mutaverit. Si videbat
varium nasci pecus [post fetum] dicebat: Nolo [<em>F.,</em>
<nobr><sub></sub></nobr> volo] in futurum varia mihi nascantur. Rursum cum
vidisset unius coloris nasci pecora [Jacob quoque,
hoc audito, virgas in canalibus non ponebat] dicebat:
futuros fetus unius coloris pecora mihi procreabunt.
Et quid plura? usque ad decem vices semper
[a Laban pecoris sui] Jacob mutata conditio est:
et quodcunque sibi proposuerat Laban, ut nasceretur,
in contrarium colorem vertebatur. Ne cui autem
in sex annis decem pariendi vices incredibiles videantur,
lege Virgilium, in quo dicitur:

</p><p>Bis gravidae pecudes . . . . .

Natura autem Italicarum ovium et Mesopotamiae una
esse perhibetur.
</p><p><em>Inter.</em> 238. Quare constituit Jacob lapidem super
titulum (vers. 45)?---<em>Resp.</em> Diligenter animadvertendum
<nobr><sub></sub></nobr> est quod istos titulos in rei cujuscunque testimonium
constituebant, non ut eos pro diis colerent,
sed ut eis aliquid significarent.
</p><p><em>Inter.</em> 239. Quid est quod <em>Jacob juravit per timorem
patris sui Isaac</em> (vers. 53)?---<em>Resp.</em> Per Deum
utique, quem timebat Isaac pater ejus, jurare intelligitur.
Quem timorem etiam superius commendavit,
cum diceret: <em>Deus patris mei Abrahae, et timor
patris mei Isaac</em> (vers. 42).
</p><p><em>Inter.</em> 240. Quae sunt castra Dei, quae vidit Jacob
in itinere <strong>(Gen. XXXII, 1, 2)</strong>?---<em>Resp.</em> Nulla dubitatio
est quin angelorum fuerit multitudo. Ea quippe
in Scripturis militia coeli nominari solet.
</p><p><em>Inter.</em> 241. Quomodo fidem habuit Jacob, quandoquidem
<nobr><sub></sub></nobr> tantum timuit Esau fratrem suum (vers. 7)?---<em>Resp.</em>
Satis in verbis ejusdem Jacob, quae sequuntur,
et humana infirmitas, et fides pietatis apparet;
ut et Deus liberaret eum et quae promisit impleret.
Admonendi sumus tamen [<em>Ms.,</em> enim] hoc exemplo,
ut quamvis credamus in Deum, faciamus tamen quae
facienda sunt [ab hominibus] in praesidium salutis:
ut praetermittentes ea Deum tentare non videamur.
</p><p><em>Inter.</em> 242. Quomodo ergo Jacob ab eo postulat
benedici, cui luctando praevaluit (vers. 26)?---<em>Resp.</em>
Magna [haec] est de Christo prophetia. Duplex enim
{330} [hic] Jacob intelligitur, id est, carnalis et spiritualis.
Praevaluit enim Jacob Christo, vel potius
praevalere visus est super eos Israelitas, a quibus
<nobr><sub></sub></nobr> crucifixus est Christus; et ab eo benedicitur [Israeliticus]
in eis qui crediderunt in Christum; ex quibus
erat qui dicebat: <em>Et ego Israelita ex genere Abrahae,
ex tribu Benjamin</em> <strong>(Rom. XI, 1)</strong>. Unus ergo atque
idem Jacob et claudus et benedictus: claudus in latitudine
femoris, tanquam in multitudine generis,
de quo dictum est: <em>et claudicaverunt a semitis suis</em>
 <strong>(Psal. XVII, 26)</strong>. Benedictus autem in eis, de quibus
dictum est: <em>Reliquiae per electionem gratiae salvae
factae sunt</em> <strong>(Rom. XII, 5)</strong>.
</p><p><em>Inter.</em> 243. Quae est causa immutati nominis Jacob,
ut Israel vocaretur <strong>(Gen. XXXII, 28)</strong>?---<em>Resp.</em> Varia
hujus nominis interpretatio aestimatur; sed beatus
Hieronymus taliter de ejus interpretatione dixit:
<nobr><sub></sub></nobr> sensus itaque hic est: non vocabitur nomen tuum
supplantator, hoc est, Jacob; sed vocabitur princeps
cum Deo, hoc est, Israel. Quomodo enim ego princeps
sum, sic [et] tu, qui mecum luctari potuisti,
princeps vocaberis. Si autem cum Deo sive angelo
(quoniam plerique varie interpretantur) pugnare potuisti,
quanto magis cum hominibus, hoc est, [cum]
Esau, [quem] formidare non debes.
</p><p><em>Inter.</em> 244. Quid [sibi vult] quod Jacob ait [fratri
suo]: <em>Sic vidi faciem tuam, quasi viderem faciem Dei</em>
 <strong>(Gen. XXXIII, 10)</strong>. Utrum paventis et perturbati animi
verba usque in hanc adulationem proruperunt?---<em>Resp.</em>
Haec verba fraterna sunt et benigno animo
dicta, quoniam post benignam susceptionem metus
ipse transierat. Et fortassis Dei nomine angelorum
<nobr><sub></sub></nobr> aliquem vel sanctorum [<em>Ms.,</em> vel aliquem sanctum]
hoc loco intelligere debemus, secundum Apostolum,
qui dixit: <em>Etsi sunt qui dicuntur dii, sive in coelo, sive
in terra, quemadmodum sunt dii multi et domini multi</em>
 <strong>(I Cor. VIII, 5)</strong>.
</p><p><em>Inter.</em> 245. Quomodo promisit Jacob fratri suo, ut
sequeretur vestigia ejus cum alio itinere tenderet
<strong>(Gen. XXXIII, 14)</strong>?---<em>Resp.</em> Forte ad horam sequebatur.
Vel primo [veraci animo] promiserat, sed aliud
postea [cogitando [<em>Edit.,</em> cogitabat] delegit].
</p><p><em>Inter.</em> 246. Quomodo duo filii Jacob tantam caedem
et depraedationem per se in terra aliena facere potuerunt
<strong>(Gen. XXXIV, 25)</strong>?---<em>Resp.</em> Multitudo [enim]
non parva erat cum Jacob, qui plurimum ditatus
<nobr><sub></sub></nobr> fuit: sed filii ejus in hoc facto nominantur, qui ejusdem
facti principes et auctores fuerunt.
</p><p><em>Inter.</em> 247. Quid est quod Jacob dixit domui suae:
<em>Projicite deos alienos qui in medio sunt vestri</em> <strong>(Gen.
XXXV, 2)</strong>? Et iterum: <em>Dederunt ei omnes deos alienos,
quos habebant, et inaures quae in auribus eorum
erant</em> (vers. 4). Quae si ornamenta erant, ad idololatriam
non pertinebant?---<em>Resp.</em> Intelligendum est,
has inaures phylacteria fuisse deorum alienorum.
Nam Rebeccam a servo Abrahae inaures accepisse
Scriptura testatur: quod non fieret, si eis inaures
habere ornamenti gratia non liceret. Ergo illae inaures,
quaecunque [<em>Edit.,</em> quae cum] idolis datae sunt,
ut dictum est, idolorum phylacteria fuerunt.
</p><p><em>Inter.</em> 248. Quare secundo dicitur ad Jacob (vers.
<nobr><sub></sub></nobr> 10): <em>Non vocaberis Jacob, sed Israel erit nomen
tuum:</em> et appellavit eum Israel?---Resp. Dudum nequaquam
ei ab angelo nomen imponitur, sed quod
imponendum sit ei a Deo praedicitur. Quod igitur
[ibi] futurum promittitur, hinc dicitur expletum. Nimirum
nomen hoc ad illam recte intelligitur pertinere
promissionem, ubi sic videbitur Deus, quomodo
non est ante a patribus suis visus.
</p><p><em>Inter.</em> 249. Quae est Effrata, ubi Jacob Rachel uxorem
suam condidisse dicitur (vers. 19, 20)?---<em>Resp.</em>
Effrata et Bethleem unius verbi vocabulum est sub
interpretatione consimili: siquidem in frugiferam
domum, et domum panis vertitur, propter eum panem
qui de coelo descendisse dicitur.
</p><p><em>Inter.</em> 250. Ubi est turris gregis, juxta quam dicitur
<nobr><sub></sub></nobr> Jacob habitasse (vers. 21)?---<em>Resp.</em> Juxta Bethleem,
ubi [vel] angelorum grex in Domini ortu cecinit:
vel ubi Jacob pascens pecora sua loco nomen
imposuit: vel, quod verius est, quod vaticinio futurorum
tunc mysterium monstrabatur [<em>Ms.,</em> quia
vaticinatio futurorum jam tunc per mysterium monstrabatur].
</p><p><em>Inter.</em> 251. Quid est quod de Isaac dicitur: <em>Et
consumptus aetate mortuus est, et appositus populo
suo</em> <strong>(Gen. XXXV, 29)</strong>? Quomodo consumptus, vel cui
populo appositus? {331}---<em>Resp.</em> Consumptus aetate,
id est, perfectus aetate. Verum angelorum populo vel
sanctarum animarum apponuntur, qui hanc vitam
Deo placentes finiunt. Tunc dicuntur apponi, quando
nulla jam remanet sollicitudo tentationum, et periculum
<nobr><sub></sub></nobr> peccatorum. Quod intuens Scriptura ait: <em>Ante
mortem ne laudes hominem quemquam</em> <strong>(Eccli. XI,
30)</strong>.
</p><p><em>Inter.</em> 252. Quomodo Scriptura dicit, post mortem
Isaac patris sui, Esau abscessisse de terra Chanaan,
et habitasse in monte Seir <strong>(Gen. XXXVI, 8)</strong>;
cum veniente de Mesopotamia Jacob legatur <strong>(Gen.
XXXII, 3)</strong> eum misisse nuntios ad fratrem suum in
terra Seir, regionis Edom, cum ibi habitaret tunc
temporis [<em>Ms.,</em> eumque ibi habitasse tunc temporis]?---<em>Resp.</em>
In promptu est cogitare quod scilicet Esau,
posteaquam in Mesopotamiam frater ejus abscessit,
<nobr><sub></sub></nobr> noluit habitare cum parentibus suis, [sive] ex illa
commutatione [<em>Ms.,</em> commotione] qua dolebat se
benedictione fraudatum; sive causa uxorum suarum,
quas odiosas videbat esse parentibus, et coeperat
habitare in monte Seir. Deinde post reditum
Jacob fratris sui, facta inter eos concordia, reversus
est et ipse ad parentes; et cum mortuum patrem
simul sepelissent, quia eos plurimum ditatos
terra illa, sicut scriptum est, minime capiebat, abscessit
rursus in Seir, et ibi propagavit gentem Idumaeorum.
</p><p><em>Inter.</em> 253. Erant [autem] filii Jacob duodecim<strong>(Gen. XXXV, 22)</strong>; et computatis omnibus, Benjaminque,
et addidit: <em>Hi filii Jacob, qui nati sunt ei in Mesopotamia
Syriae</em> (vers. 26); 
<br>@ <nobr><sub></sub></nobr> Locus hic sanatus ex ms dum constat Benjamin
<nobr><sub></sub></nobr> natum esse in Chananaea, quomodo tunc duodecim
nasci dicuntur in Mesopotamia?---<em>Resp.</em> Nulla
est [ergo] facilior solutio hujus quaestionis, quam
ut per synecdochen accipiatur. Ubi enim major pars
est aut fortior [<em>Ms.,</em> potior], solet ejusdem nomine
etiam illud comprehendi quod ad ipsum nomen
[non] pertinet.
</p><p><em>Inter.</em> 254. Quomodo impletum somnium Joseph,
quo dicit se vidisse solem et lunam, et undecim stellas
adorasse se <strong>(Gen. XXXVII, 9)</strong>; dum constat, eo
regnante in Aegypto, matrem ejus Rachel multo
ante esse defunctam; imo nec patrem [ejus] legimus
eum adorasse?---<em>Resp.</em> [Ergo] in Christo facilius
[<em>Edit.,</em> facile] est somnii intelligere perfectionem:
huic enim <em>datum est nomen,</em> quod est super
<nobr><sub></sub></nobr> omne nomen, ut in nomine ejus [Ms., <em>Jesu</em>] flectatur
omne genu coelestium, terrestrium et infernorum <strong>(Philip.
II, 10)</strong>.
</p><p><em>Inter.</em> 255. Quaeritur quare Isamelitas Scriptura,
quibus a fratribus venditus est Joseph, etiam Madianitas
vocet <strong>(Gen. XXXVII, 28)</strong>; cum Ismael sit de
Agar filius Abrahae, Madianitae vero de Cethura?---<em>Resp.</em>
Quia Scriptura de Abraham dixerat <strong>(Gen.
XXV, 6)</strong> quod munera dedisset filiis concubinarum
suarum, Agar scilicet et Cethurae; et divisit [<em>Ms.,</em>
dimiserit] eos ab Isaac filio suo in terra [<em>Ms.,</em> terram]
Orientis. Itaque unam gentem fecisse intelligendi
sunt.
</p><p><em>Inter.</em> 256. Quomodo intelligendum illud [quod]
Jacob [dicit]: <em>Descendam ad filium meum lubens in</em>
<nobr><sub></sub></nobr> infernum <strong>(Gen. XXXVII, 35)</strong>.---<em>Resp.</em> Perturbati et
dolentis verba sunt, mala sua etiam hinc exaggerantis.
Vel etiam inferni nomine sepulcrum significavit,
quasi diceret: In luctu maneo, donec me terra
suscipiat [sepultum], sicut illum.
</p><p><em>Inter.</em> 257. Qualiter historia de Juda et tribus
filiis ejus et uxore ejus Thamar <strong>(Gen. XXXVIII)</strong> intra
tam paucos annos compleri potuit? [Cum ergo
anno
<br>@ <nobr><sub></sub></nobr> Ambigua lectio: forte XVII. XIV aetatis suae venditus fuisse credatur;
XIII annos peregerat in Aegypto ignotus Pharaoni;
ad hos enim tredecim annos accesserunt VII anni
ubertatis, et facti sunt anni XX: his adduntur duo;
<nobr><sub></sub></nobr> quia secundo anno famis Jacob introivit in Aegyptum
cum filiis suis, et inveniuntur XXII anni, quibus abfuit
Joseph a patre et a fratribus suis. Quo medio
tempore quomodo fieri potuerunt]?---<em>Resp.</em> Solet
[enim] Scriptura sancta per recapitulationem multa
proferre. Aliquot ergo annis ante venditum Joseph
haec fieri coepisse intelligi datur. Etiam mox, ut
adolesceret Judas, incidit [<em>Ms.,</em> coepit incidisse] in
amorem ejus, quam duxit uxorem, nondum vendito
Joseph in Aegyptum.
</p><p><em>Inter.</em> 258. Cur dixit de Thamar: Depositis vestimentis
viduitatis suae (vers. 14)?---<em>Resp.</em> Ut intelligatur
[<em>Ms.,</em> quatenus intelligeres], ex temporibus
patriarcharum certa et sua fuisse vestimenta
viduarum, non utique talia qualia conjugatarum.
</p><p><nobr><sub></sub></nobr> {332} <em>Inter.</em> 259. Quare dixit Judas: Justior est
Thamar quam ego <strong>(Gen. XXXVIII, 26)</strong>?---<em>Resp.</em>
Thamar in bivio sedens vel capeto; ubi diligentius
debet viator aspicere, quod iter gradiendi capiat;
non ut vagam turpitudinis libidinem impleret, sed
ut liberos a socero susciperet, justiore causa, quam
socer: ille enim libidinis, illa liberorum gratia: et
ideo in comparatione ejus minus male fecerat.
</p><p><em>Inter.</em> 260. Si Phares inde sortitus est nomen
divisionis, quia diviserat membranam secundam
[<em>Ms.,</em> secundarum], unde Zara [sic] nomen accepit
(vers. 29, 30)? <em>Resp.</em> Zara interpretatur <em>Oriens.</em>
Sic igitur vocatur, vel quia primus apparuit, vel
quod plurimi ex eo nati sunt justi, sicut in Paralipomenon
legimus <strong>(I Par. II, 4)</strong>.
</p><p><nobr><sub></sub></nobr> <em>Inter.</em> 261. Cur gentiles homines qui fuerunt in
carcere cum Joseph, praesagia futurorum viderunt
<strong>(Gen. XL, 5)</strong>?---<em>Resp.</em> Non pro suis meritis, sed
ut magnificaretur Joseph, et manifestaretur qui latebat.
</p><p><em>Inter.</em> 262. Quid [sunt] tres propagines (vers. 10)?---<em>Resp.</em>
Tres [propagines sunt tres] rami.
</p><p><em>Inter.</em> 263. Cur Pharao et Herodes dies nativitatis
suae honoribus festivos habuerunt (vers. 20)?---<em>Resp.</em>
Eo quod putaverunt quod hora nativitatis
eorum eos [<em>Ms.</em> se] ordinasset in regnum: similem
rem facientes adoratione, ut quorum erat par impietas,
esset una solemnitas.
</p><p><em>Inter.</em> 264. Quid est quod Pharao dixit: <em>Putabam</em>
<nobr><sub></sub></nobr> me stare super flumen <strong>(Gen. XLI, 1)</strong>?---<em>Resp.</em>
Id [<em>Ms.,</em> Idem] est quod in alio loco legitur: <em>Ecce
ego super fontem aquae sto</em> <strong>(Gen. XXIV, 13)</strong>. Hoc genere
locutionis et in psalmo dicitur: <em>Qui fundavit
terram super aquam </em>[Ms., <em>aquas</em>]. [Non coguntur
homines putare sicut navem natare terram super
aquas]. Secundum hanc [enim] locutionem [recte]
intelligitur, quod altior sit terra quam aqua. Altius
quippe ab aquis sustollitur, ubi habitant terrena
animalia.
</p><p><em>Inter.</em> 265. Quomodo multitudo [frugum] arenae
[multitudini] comparatur <strong>(Gen. XLI, 49)</strong>?---<em>Resp.</em>
Quia sicut arena innumerabilis est, ita multitudo
frugum usitato numero comprehendi non potest
[<em>Ms.,</em> poterat].
</p><p><nobr><sub></sub></nobr> <em>Inter.</em> 266. Quomodo de viro sancto Joseph intelligere
debemus, quod inebriasset fratres suos <strong>(Gen.
XLIII, 34)</strong>---<em>Resp.</em> Ebrietas secundum Hebraeam
linguam [<em>Ms.,</em> idioma Hebraicae linguae] pro satietate
ponitur, sicut in psalmo: <em>Visitasti terram et inebriasti
eam.</em> Et iterum: <em>Inebriabuntur ab ubertate domus
tuae.</em>
</p><p><em>Inter.</em> 267. Quid sibi vult quod Joseph toties fratres
suos ludificavit, et tanta exspectatione suspendit,
antequam manifestare se voluisset?---<em>Resp.</em>
Tribulabat eos, non ut se vindicaret [in eis], sed ut
illos purgaret a crimine transacti sceleris in eum:
vel magis, ut hac dilatione accumularetur gaudium
eorum, dum viderent tantam gloriam ejus, quem
[a se] exstinctum esse arbitrabantur.
</p><p><nobr><sub></sub></nobr> <em>Inter.</em> 268. Quomodo dicitur: <em>Filii ejus et filiae
descenderunt cum Jacob in Aegyptum</em> <strong>(Gen. XLVI,
7)</strong>, cum Jacob plures non habuerit filias, quam Dinam
tantummodo?---<em>Resp.</em> Aut [etiam] neptes filiarum
nomine intelligere debemus; aut pluralis numerus
pro singulari positus est, sicut ibi: <em>Misit in
eis muscam caninam.</em>
</p><p><em>Inter.</em> 269. Quod dicit Scriptura: <em>Omnes animae
quae egressae sunt de femoribus Jacob</em> (vers. 26):
quid respondendum est eis qui hoc testimonio confirmare
nituntur, a parentibus simul animas cum
corporibus propagari?---<em>Resp.</em> [Animas dictas pro
hominibus, a parte totum significante [<em>Edit.,</em> significata]
locutione, nullus debet dubitare].
</p><p><em>Inter.</em> 270. Hi filii Liae, quos genuit in Mesopotamia
<nobr><sub></sub></nobr> Syriae cum Dina, animae filiorum et filiarum triginta
tres (vers. 15). Nunquid istae omnes triginta et
tres animae ex Lia in Mesopotamia Syriae natae sunt,
dum ibi Jacob non plus [quam] viginti annis cum
socero suo moratus est, et septem anni transierunt,
antequam Liam uxorem duxisset?---<em>Resp.</em> Ideo
[igitur] Scriptura sancta hos omnes in Mesopotamia
ortos esse dixit, quoniam eorum patres ibi orti
sunt.
</p><p><em>Inter.</em> 271. Si sexaginta et sex animae sunt quae
ingressae sunt cum Jacob in Aegyptum, et ibi Joseph
cum duobus filiis suis inventus est (vers. 26,
27), quomodo {333} septuaginta postea dicuntur
esse animae domus Jacob?---<em>Resp.</em> Ipso patre Jacob,
quasi radice, adnumerato septuaginta esse noscuntur.
</p><p><nobr><sub></sub></nobr> <em>Inter.</em> 272. Dum hic [in Genesi] legimus septuaginta
esse animas domus Jacob, quomodo in Actibus
apostolorum <strong>(VII, 14)</strong> dicitur, in animabus septuaginta
quinque descendisse Jacob in Aegyptum?---<em>Resp.</em>
Non poterat Lucas [aliquid] contrarium scribere
adversus eam Scripturam, quae jam fuerat
gentibus divulgata: et utique majoris opinionis, illo
duntaxat tempore, septuaginta Interpretum habebatur
auctoritas, quam Lucas, qui ignotus et vilis, et
non magnae fidei in nationibus ducebatur [<em>Al.,</em> erat].
Hoc, autem generaliter observandum est quod ubicunque
sancti apostoli vel apostolici viri loquuntur
ad populos, his plerumque testimoniis abutuntur,
<nobr><sub></sub></nobr> quae jam fuerant in gentibus divulgata; licet plerique
tradunt, Lucam [evangelistam], ut proselytum,
Hebraeas litteras ignorasse.
</p><p><em>Inter.</em> 273. Filii Jacob interrogati quid operis haberent,
responderunt: <em>Pastores ovium sumus, sicut
et patres nostri</em> <strong>(Gen. XLVII, 3)</strong>. Quare patriarchas
primos, pastores ovium, et non [reges] gentium fuisse
legimus?---<em>Resp.</em> Quia sine ulla dubitatione justa
servitus, et justa est dominatio, cum pecora homini
serviunt, et homo pecoribus dominatur. Sic enim dictum
est homini cum crearetur: <em>Faciamus hominem
ad imaginem et similitudinem nostram, et habeat potestatem
piscium maris et volatilium coeli, et omnium
quae sunt super terram</em> <strong>(Gen. I)</strong>. Ubi insinuatur rationem
debere dominari irrationali vitae. Servum autem
<nobr><sub></sub></nobr> hominem homini vel iniquitas fecit, vel adversitas.
Iniquitas quidem, sicut dictum est: <em>Maledictus Chanaan,
erit servus fratribus suis</em> <strong>(Gen. IX, 25)</strong>. Adversitas
vero, sicut accidit ipsi Joseph, ut venditus a
fratribus servus alienigenae fieret. Itaque primos servos,
quibus hoc nomen in Latina lingua inductum
est, bella fecerunt; cum [<em>Ms.,</em> qui] enim homo ab homine
superatus, jure belli possit occidi, quia <em>servatus</em>
est, <em>servus est appellatus.</em> Inde et <em>mancipia, quia
</em>[sunt] <em>manu capta.</em>
</p><p><em>Inter.</em> 274. Quae est terra Gersen [<em>Al.,</em> Gesen] vel
Ramesse?---<em>Resp.</em> Judaei autumant eam, quae nunc
Thebaida appellatur, Ramesse pagum; Arsenatem
sic olim vocatum putant.
</p><p><em>Inter.</em> 275. Quaeritur quomodo in terra Aegypti pascua
<nobr><sub></sub></nobr> pecoribus inveniri potuerunt, cum ea terra pluviis
non irrigatur; et fratres Joseph ideo terram Chanaan
reliquisse [se] dicunt, quod herbas gregibus
suis non invenissent <strong>(Gen. XLVII, 4)</strong>?---<em>Resp.</em> Perhibetur
ab eis qui loca sciunt, in multis Aegypti paludibus
potuisse pascua non deesse, etiam cum fames
esset frumentorum, quae solent Nili fluminis inundatione
provenire. Magis enim dicuntur paludes illae
feraces [<em>Ms.,</em> feracius] pascua gignere, quando aqua
Nili minus excrescit.
</p><p><em>Inter.</em> 276. Quid sibi vult, a tanto viro et tali patriarcha
tam sollicita corporis commendatio, ut non
in terra Aegypti sepeliatur, sed in terra Chanaan
juxta patres suos (vers. 30)?---<em>Resp.</em> In his [figurae]
sacramenta tibi quaerenda sunt, et [majoris] admirationis
<nobr><sub></sub></nobr> gaudium invenies. Cadaveribus quippe mortuorum
peccata significari in lege non est dubium. Hinc
illa sententia ducta [<em>Ms.,</em> dicta] est: <em>Qui baptizatur a
mortuo, et iterum tangit illum, quid proficit lavatio ejus?
sic et qui jejunat super peccata sua et iterum ambulans
haec eadem facit, etc.</em> <strong>(Eccle. XXXIV, 30, 31)</strong>. Sepultura
ergo mortuorum remissionem significat peccatorum.
Eo pertinet quod dictum est: <em>Beati quorum remissae sunt
iniquitates et quorum tecta sunt peccata</em> <strong>(Psal. XXXI, 1)</strong>.
Ubi ergo sepelienda erant haec significantia cadavera
patriarcharum, nisi in ea terra ubi ille crucifixus est
cujus sanguine facta est remissio peccatorum.
</p><p><em>Inter.</em> 277. Quid est quod Jacob conversus ad caput
lectuli sui oravit Dominum <strong>(Gen. XLVII, 31)</strong>?---<em>Resp.</em>
<nobr><sub></sub></nobr> Scilicet postquam juraverat ei filius [securus] de petitione
quam rogaverat, adoravit Deum [<em>Ms.,</em> Dominum
coepit adorare] contra caput lectuli sui; sanctus
quippe et Deo obediens [<em>Ms.,</em> deditus] vir, oppressus
senectute, habebat lectulum ita positum, ut ipse jacens
[habitus] absque ulla difficultate ad orationem
esset paratus.
</p><p>{334} <em>Inter.</em> 278. Quid est quod Jacob dicit: <em>Duo
filii tui Effrem et Manasses, sicut Ruben et Simeon
erunt mihi</em> <strong>(Gen. XLVIII, 5)</strong>?---<em>Resp.</em> Significat: [sicut]
Ruben et Simeon duae tribus erunt, et suis vocabulis
vocabuntur; sic Effrem et Manasses duae tribus erunt;
duos quoque populos procreabunt, et [sic] haereditabunt
promissionis terram, sicut et filii mei. Reliquos
autem filios, quos post mortem meam genueris, tui
<nobr><sub></sub></nobr> erunt: [et] in nomine patrum suorum vocabuntur in
haereditate sua; [qui] non accipient separatim terram,
nec funiculos habebunt proprios, ut reliquae tribus:
In tribu Effrem [<em>Ms.</em> Effraim] et Manasse quasi
appendices populi commiscebuntur.
</p><p><em>Inter.</em> 279. Cu