 ut obscuraretur congruo tempore,
quia tunc veraciter obscurantur haeretici, cum aperte
ab Ecclesia separantur.</em> Nam prius quasi occulte vulnerantur.
Percutiuntur autem ex lumine fidei et divini
verbi claritate. Quae perditio non ad Deum redigenda
est, sed sic intelligenda, sicut de indurato
corde Pharaonis. <strong>(VERS. 13.)</strong> <em>Et vidi,</em> et audivi vocem
unius aquilae volantis per medium coelum, et <em>dicentis
voce magna:</em> Vae, vae, vae habitantibus terram. De
caeteris vocibus tubarum trium angelorum, qui erant
tuba canituri, tam Joannes, quam aquila, quamque
angeli, Ecclesiae figuram gerunt: quae bene una
aquila dicitur, quia in unitate fidei consistit, et calcatis
<nobr><sub></sub></nobr> terrenis voluptatibus ad coelestia sublevatur.
Ipsa ergo in Joanne se ipsam videt. Ipsa in aquila
volat; ipsa in tribus angelis postremo tempore mala
ventura denuntiat. Et nota quia in spiritali visione
hoc est videre quod audire. In eo autem quod non
de praecedentibus vocibus, sed sequentium angelorum
dicitur lugere, ostenditur Ecclesia venturas plagas
diversae calamitatis diversis temporibus lugere
et praedicare; lugere scilicet in aquila, praedicare in
angelis. Per medium itaque coelum volare dicitur,
quia hinc inde orbem terrarum possidet, cujus praedicatio
idcirco vox magna vocatur, quia in toto mundo
personuit.
</p><p>
</p><h4>CAPUT IX.</h4><nobr><sub></sub></nobr> 
<p>VERS. 1, 2.---<em>Et quintus angelus tuba cecinit, et vidi
stellam cecidisse de coelo in terram,</em> et data est illi
<em>clavis putei abyssi:</em> et aperuit puteum abyssi, et ascendit
fumus putei, sicut fumus fornacis magnae. Quid
autem per angelum et stellam designatur, jam dictum
est. Per abyssum iniquorum corda signantur errorum
tenebris obscurata: per puteum abyssi, praedicatores
errorum debent intelligi. Si enim os abyssi
puteus est, recte illi signantur per puteum, per quos
malorum iniquitas venena sui cordis effundit. Per
clavem putei potestas temporalis exprimitur, qua
antiquus adversarius ad perversa dogmata reproborum
ora resolvit; quae dogmata recte fumo comparantur,
quia lumen veritatis sibi in caliginem vertunt,
<nobr><sub></sub></nobr> et claritatem fidei etiam in aliis obscurare videntur.
Fornax autem magna, Antichristi est persecutio,
de qua fumus egreditur, id est perversa doctrina,
quae pereuntium animas in caliginem vertat.
Sed quomodo fumus iste similis dicitur fumo fornacis
magnae? cum Dominus de illa tribulatione dicat:
<em>Erit tunc tribulatio magna, et reliqua</em> <strong>(Matth. XXIV,
21)</strong>. Sciendum ergo quia non propter tormenta vel
falsa dogmata immanior omnibus illa dicitur, in quibus
ista similis est, sed propter miraculorum signa
per quae magis decipiet. <em>Et obscuratus est sol et aer
de fumo putei.</em> Ecce quintus angelus jam factum dicit
in sole et aere, quod quartus in sole, luna et stellis
futurum praedixerat. <strong>(VERS. 3.)</strong> <em>Et de fumo exierunt
locustae in terram.</em> Digne per locustas haeretici designantur.
<nobr><sub></sub></nobr> Sicut enim ille nec perfecte ut aves volantes,
nec gradatim passibus pergentes, sed saltus dantes
terrae sata videntur corrodere; sic isti nec plenae
scientiae volatum, nec perfectae operationis gressum
habentes, sed solis elationum saltibus moti, inaudita
praedicando pravorum animas necant. De fumo igitur
locustae exeunt, cum ex haereticis haeretici nascuntur.
</p><p><em>Et data est illis potestas, sicut habent potestatem
scorpiones terrae.</em> Potestas scorpionum in cauda est
extrema corporis. Sic temporalitas a semetipsa deficiens
a tergo relinquitur; quasi enim retro est omne
quod transit, ante vero quod permanet. Locustae
ergo ut scorpiones terrae nocendi potestatem accipiunt,
<nobr><sub></sub></nobr> quia haeretici temporalibus fulti potestatibus,
per ea tantum quae retro sunt nocent. <strong>(VERS. 4.)</strong> <em>Et
praeceptum est illis ne laederent fenum terrae, neque
omne viride, neque omnem arborem, nisi tantum homines
qui non habent signum Dei in frontibus suis.</em> Superior
sensus repetitur, ubi angelus ab ortu solis
ascendens, quatuor angelis qui nunc in locustis intelliguntur
praecepit, ne nocerent terrae, et mari,
neque arboribus. Nam per fenum, quod non hominum,
sed animalium cibus est, parvuli in Christo
designantur, de qualibus Apostolus: <em>Animalis homo
non percipit ea quae sunt spiritus Dei</em> <strong>(I Cor. II, 14)</strong>.
Per virentia vero, ex quibus plurima in victum hominum
solent, in fide proficientes, et ad paradisi virentia
desideranda quodammodo aptiores. Per arbores
<nobr><sub></sub></nobr> autem robusti, et inter tentationum ventos quadam
stabilitate radicati. Quid hoc omne viride, vel
omnem arborem locustae laedere laedere prohibentur? A toto
pars intelligenda est, quae ab illa laesione servatur.
Homines itaque signum Dei in frontibus non habentes,
sunt qui ea fide quae per dilectionem operatur,
non pollent. <strong>(VERS. 5.)</strong> <em>Et datum est illis ne occiderent</em>
eos, sed ut cruciarent adhuc <em>mensibus quinque.</em>
Si reprobi sunt qui signum non habent, quomodo ab
eorum interfectione locustae prohibentur? An forte
qui signum Dei non habent, vivunt? Quapropter ad
superiorem sententiam fit subauditio. Dicatur ergo:
<em>Datum est eis ne occiderent eos,</em> sed ut cruciarentur
<em>mensibus quinque;</em> id est ut haeretici non possint signatos
decipere; sed cruciando in praesenti vita probare,
<nobr><sub></sub></nobr> quae quinque sensibus corporis regitur, quibus
apte congruit quod sequitur:
</p><p><em>Et cruciatus eorum, ut cruciatus scorpii cum percutit
hominem.</em> Ut videlicet electi posteriora contemnentes,
et ad ea quae ante sunt semetipsos extendentes,
ex eo ab aliis affligi credantur, quod ipsi per
contemptum saeculi respuisse videntur; id est vel potestate
saeculari vel malae credulitatis errore. (VERS.
6.) <em>Et in diebus illis quaerent homines mortem,</em> et non
invenient, cupient <em>mori, et fugiet mors ab eis.</em> Dies
isti ab adventu Domini usque ad finem saeculi decurrunt.
Mortem quippe electi quaerunt, cum secreta
conversatione Deo inhaerere cupiunt: sed fugit mors
ab eis, quia eos aut regiminis insolubile vinculum,
aut inferioris gradus astringit. <strong>(VERS. 7.)</strong> <em>Et similitudines</em>
<nobr><sub></sub></nobr> locustarum, similes equis paratis in praelium,
et super capita eorum tanquam coronae similes auro.
Propter velocem discursum, recte haeretici in equis
exprimuntur. Parati autem sunt in praelium adversus
eos de quibus in Habacuc dicitur: Misisti in mare
equos tuos turbantes aquas multas <strong>(Habac. III, 15)</strong>.
Sed quia Domino favente non superant, ideo non coronas,
sed quasi coronas habere dicuntur. Ac si diceretur:
Nec coronae nec ex auro, sed quoddam falsitatis
figmentum erant. <em>Et</em> facies earum sicut <em>facies
hominum,</em> <strong>(VERS. 8)</strong> <em>et habebant capillos mulierum.</em>
Facies locustarum similis faciei humanae, simulatio
est rationis. Capilli vero mulierum, sunt effeminati
mores haereticorum. Aliter, per facies hominum,
<nobr><sub></sub></nobr> viri; per capillos mulierum, ipse sexus potest intelligi.
Nam et feminarum favor haereticis fuit. <em>Et dentes
earum ut leonum erant.</em> Dentes leonum naturalem
solent afferre pudorem, in quibus haereticorum fetor
ostenditur. Quod autem sequitur: <strong>(VERS. 9)</strong> <em>Et habebant
loricas sicut loricas ferreas;</em> obfirmata contra
veritatem et dura ipsorum corda demonstrat, ne sagitta
veritatis penetrentur. <em>Et vox alarum sicut curruum,
vox equorum multorum currentium in bellum.</em>
Per alas locustarum, elatam haereticorum scientiam
intelligimus, quarum vox bene curruum multorum
equorum et simul in bellum currentium similis esse
dicitur: et dogmatibus haeretici semetipsos dividunt,
et uniti contra Ecclesiam dimicant. <strong>(VERS. 10)</strong>. <em>Et
habebant caudas similes scorpionum,</em> et aculei in caudis
<nobr><sub></sub></nobr> earum. Potestas earum nocere hominibus mensibus
quinque. De caudis scorpionum jam dictum est. Et
nota quod Apostolus <em>aculeum peccatum dicit.</em> De
quinque mensibus in superiori jam dictum est. Sed
illic de bonis, hic de malis dicit, quia illos cruciant,
sed non occidunt; istos autem non cruciant, sed nocendo
perimunt, aut doctrina perversa, aut temporali
potentia. <strong>(VERS. 11.)</strong> <em>Et habebant super se regem
angelum abyssi, cui nomen Hebraice Abbaddon,</em>
Graece Apollyon, et <em>Latine</em> nomen habet <em>Exterminans.</em>
Antiquus hostis non adeo perversorum rex dicitur,
quia creavit, aut regit, sed quia Deo juste permittente
tyrannidem dominationis exercet. Et nota quia,
ut jam dictum est, ipsi sunt abyssus. Igitur quia fallaciter
sibi Christi nomen per damnatum hominem
<nobr><sub></sub></nobr> nititur usurpare, propterea trium linguarum vocabulis
profertur, quibus [<em>Cod.,</em> quarum] Redemptoris
nomen a Pilato expressum in titulo fuisse evangelica
testatur auctoritas. Sed quia beatus Hieronymus in
Hebraeorum nominum interpretatione non <em>Abbaddon,</em>
sed <em>Labbaddon dicit,</em> constat quia scriptorum vitio
primam litteram amisit, et apte diabolus <em>exterminans
dicitur, quia multi per eum ab electorum termino
eliminantur, et ad perpetuae mortis exsilium
deducuntur.</em>
</p><p>VERS. 12.---<em>Vae annum abiit.</em> Id est narratione
praecessit, vel in operatione praeteriti temporis impletum
est. <em>Ecce veniunt duo vae post haec, id est
narratione, vel opere in futuro implenda.</em> <strong>(VERS. 13.)</strong>
Post haec <em>et sextus angelus tuba cecinit,</em> et audivi vocem
<nobr><sub></sub></nobr> unius ex cornibus altaris aurei quod est ante oculos
Dei <strong>(VERS. 14)</strong> <em>dicentem sexto angelo, qui habebat
tubam:</em> Solve quatuor angelos qui alligati sunt in
flumine magno Euphrate. Altare Ecclesia est; aureum
vero, quia superna sapientia illustratur. Et
nota quia ante Dei oculos est altare, quoniam oculi
Domini super justos. Cornua altaris sunt sancti
praedicatores. Per unum vero cornu princeps intelligitur
praedicatorum, id est Christus. Hic dicit sexto
angelo tuba canenti, id est Ecclesiae praedicat ut solvat
quatuor angelos, quia potestatem ei ligandi et
solvendi et in coelis et in terra tribuit; secundum
illud: <em>Quaecunque ligaveris</em> <strong>(Matth. XVI, 19)</strong>, et caetera.
In quatuor autem angelis universum reproborum
corpus cognoscimus, quod ex malignis spiritibus
<nobr><sub></sub></nobr> et pravis hominibus constat; natura quidem discretum,
sed iniquitate conjunctum. Quaternarius enim
pro universitate poni solet; unde in fine saeculi a
quatuor coeli ventis electi per angelos assumi perhibentur.
Per Euphraten, qui in mala significatione
poni solet, designatur mundani regni potentia,
Christo Ecclesiaeque contraria: in qua ideo antiquus
hostis cum corpore suo alligatus dicitur, quia
quantum nocere vult non permittitur. Dicatur ergo:
<em>Solve quatuor angelos qui alligati sunt in flumine
magno Euphrate;</em> ac si Ecclesiae diceretur: Et in
angelis homines, et in hominibus angelos solve. Et
attende quantum persecutionis angustias aequanimiter
ferre debeas, quas adversarii inferre non valent,
<nobr><sub></sub></nobr> nisi tuo judicio, quod in capite constat, quodque pro
te et in te clamat: <em>Data est mihi omnis potestas in
coelo et in terra</em> <strong>(Matth. XXVIII, 18)</strong>.
</p><p>VERS. 15.---<em>Et soluti sunt quatuor angeli, qui parati
erant in horam, et diem, mensem et annum, ut
occiderent tertiam partem hominum.</em> Horum angelorum
solutio novissimae persecutionis initium designat.
<em>Parati dicit, quia diabolus semper defectum
exspectat bonorum.</em> In hora, die, mense et anno,
quatuor tempora, id est triennium, et sex menses,
quibus illa persecutio crassabit, per metalemsin intelligimus.
Tertia pars hominum, quae occidi narratur,
in praelatis et subditis; id est in suasoribus et
suasis constat, quia mortui mortuos occident. (VERS.
16.) <em>Et numerus equestris exercitus vicies millies dena</em>
<nobr><sub></sub></nobr> millia audivi numerum eorum. Hic numerus sic ad
errorum praedicatores specialiter refertur, ut tamen
seductae plebes in seductoribus intelligantur, qui
contra electorum numerum veniens duplex simul
et bis millies multiplicatus ostenditur. Nam de electis
dicitur, <em>Currus Dei decem millia</em> <strong>(Psal. LXVII, 18)</strong>;
de istis vero, <em>vicies millies dena millia.</em> Duplex itaque
est, quia ex malignis spiritibus et reprobis hominibus
constat. Restat ergo ut contra geminum malum
dimicet simplex bonum. <strong>(VERS. 17.)</strong> <em>Et ita vidi
equos in visione, et qui sedebant super eos habebant
loricas igneas, et hyacinthinas, et sulphureas.</em> Equi
isti, id est errorum praedicatores, in quibus et seducti
intelliguntur, sessores daemones habent, non
ad regimen, sed ad praecipitium. Loricarum nomine
<nobr><sub></sub></nobr> impiorum tormenta figurantur dura, et nulla prece
evacuanda. Hyacinthinas autem fumeas debemus intelligere,
ex igne enim fumus egreditur. Hoc etiam
ipse color hyacinthinus indicat, qui speciem aeris
tenet.
</p><p><em>Et</em> capita equorum erant ut <em>capita leonum.</em> Capita
equorum auctores errorum, qui et fortes sunt ad
conterendos infirmos, et fetoribus pleni. Unde recte
subditur: <em>et de ore eorum procedit ignis, et fumus,
et sulphur.</em> <strong>(VERS. 18.)</strong> <em>Ab his tribus plagis occisa est
tertia pars hominum, de igne, et fumo, et sulphure,
quae procedebant de ore ipsorum.</em> Scilicet quia malorum
praedicatio suis sequacibus aeterna supplicia
praeparat, quae per eam tropice figurantur; ab eo quod
procurat, illud quod procuratur. <strong>(VERS. 19.)</strong> <em>Potestas</em>
<nobr><sub></sub></nobr> equorum in ore eorum est, et in caudis eorum. In ore,
doctorum scientia; in cauda vero postponenda, temporalis
potentia designatur. In ore ergo et in cauda
potestas eorum est, quia perversa suadendo praedicant;
sed temporalibus potestatibus fulti, per ea
quae retro sunt exaltantur. <em>Nam caudae eorum similes
serpentibus, habentes capita, et his nocent.</em> Hic e contrario
per caudas, iniqui doctores; per capita vero,
ipsa saecularis potentia designatur. Et apte falsi praedicatores
similes serpentibus, quia illius voce mala
suadent, cujus sibilo delectata est Eva. Et quia
potentium favore fulti multos violenter ad illicita
pertrahunt, recte capita habere dicuntur, quae juxta
aliam interpretationem <em>capita draconum vocantur.</em>
<nobr><sub></sub></nobr> Et ut ostenderet gentiles etiam ad hoc corpus pertinere,
subjunxit: <strong>(VERS. 20)</strong> <em>Et caeteri homines, qui
non sunt, neque poenitentiam egerunt de operibus manuum
suarum, ut non adorarent daemonia, et simulacra
aurea et argentea et aerea et lapidea et lignea,</em> quae
<nobr><sub></sub></nobr> neque videre possunt, neque audire, neque ambulare.
<strong>(VERS. 21.)</strong> <em>Et non egerunt poenitentiam ab homicidiis
suis, neque a fornicatione sua, neque a furtis suis.</em> Ac
si diceretur: et hi tales ad supradictum numerum
pertinere videntur.
</p><p>LIBER QUINTUS. 
</p><p>
</p><h4>CAPUT X.</h4><nobr><sub></sub></nobr> 
<p>Cum per caeteras prophetias quam multa quae mediatori
nostro conveniant in terrenis rebus, et pauca
in coelestibus reperiamus, Joannes in hac adventum
ejus saepius per angelum designavit. Ut quid? nisi
ut uberiorem aliis hanc prophetiam ostendat. Unde
nunc dicitur: <strong>(VERS. 1)</strong> <em>Et</em> audivi <em>alium angelum</em>
<nobr><sub></sub></nobr> fortem descendentem de coelo amictum nube. Et jure
angelus dicitur, quia aeternae vitae novus hominibus
nuntius apparuit, de quo legimus: <em>Magni consilii
angelus:</em> fortis autem, quia aerias potestates moriendo
vicisse probatur; unde est illud: <em>Dominus
potens in praelio</em> <strong>(Psal. XXIII, 8)</strong>. Quod dicit <em>alium
non est rei diversitas, sed consuetudo recapitulationis,
alium angelum vidit, quia aliam visionem repetivit.</em>
Nube amictus apparuit angelus, quia carne
indutus inter homines visus est Dominus; cujus de
coelis descensio, ipsa carnis assumptio. <em>Et iris erat</em>
<em>in capite ejus.</em> Caput Christi, ut dicit Apostolus, ipsa
est divinitas. Iris autem arcus vocatur, per quam
mundi reconciliatio, quae per incarnati Verbi dispensationem
facta est, figuratur; cujus mysterium supra
<nobr><sub></sub></nobr> dictum est. Et nota quod descripto novissimo certamine,
ac praetermisso septimo sigillo, sub quo et
finis consummationis, et Domini secundus speratur
adventus, ad initium incarnationis Christi, unde modo
dictum est, redit, et praedicationem ejus describit.
Hac narratione finita, ad ea quae paulisper omiserat
redit. Meminerimus autem cum hanc narrationem
ad finem usque perduxerit, debere finem ordini conciso
subjungi; locus enim ille, quo in sequentibus
dicitur <em>vae secundum abiit, ad hunc subauditionem
habet, quo praecedentis libri termino de nequissimorum
equorum ac gentium perditione tractavimus.</em>
Et nota quia in hac narratione non solite agens, ambas
narrationes non uno fine, sed duobus determinat,
quia et ordinem praetermissum, et recapitulationem
<nobr><sub></sub></nobr> singillatim distinguit, sicut post paululum apparebit
</p><p><em>Et facies ejus sicut sol.</em> Facies angeli incarnatio
est Christi, qua a mortalibus est cognitus; de qua
Psalmista: <em>Ostende faciem tuam, et salvi erimus</em> <strong>(Psal.
LXXIX, 4)</strong>. Haec facies soli non propter claritatem,
qua incomparabiliter major est, comparatur, sed quia
ut sol ortum habuit nascendo, occasum moriendo, et
rursus ortum resurgendo. Unde Salomon: <em>Oritur
sol et occidit, et caetera.</em> <strong>(Eccle. I, 5.)</strong> Possunt et sancti
per faciem intelligi. <em>Et pes ejus tanquam columna ignis.</em>
Pedes angeli sunt praedicatores, quibus incarnata Dei
<nobr><sub></sub></nobr> sapientia totum mundum ut ita dixerim perambulavit;
qui bene columnae et igni comparantur, quoniam
et superpositum aedificium ecclesiae portant, et Spiritu
sancto accensi auditorum corda ad amorem Dei praedicando
inflammant. <strong>(VERS. 2.)</strong> <em>Et habebat in manu libellum
apertum.</em> Manus angeli operatio est nostrae salutis,
id est incarnatio Christi. Libellus apertus declarata
<nobr><sub></sub></nobr> gratia est Novi Testamenti. Et nota quia nisi prius
facies angeli refulsisset, libellum apertum in manu
non teneret, quia in ejus dispensatione omnis Scripturarum
summa revelata est. <em>Et posuit pedem suum
dexterum super mare, sinistrum vero super terram.</em>
Hac sententia distinctio praedicatorum ac temporum
ostenditur: quasi pes dexter fortiores sunt, quos
nec prospera levant, nec adversa dejiciunt, dicentes:
<em>Sicut tenebrae ejus, ita et lumen ejus</em> <strong>(Psal. CXXXVIII,
12)</strong>. Hi super mare ponuntur, id est ad perferendas
malorum persecutiones. Sinister vero pes, minoris
virtutis sunt, qui dum pacis tempore mittuntur, quasi
in terrae soliditate ponuntur. Sicut enim rex contra
fortiores dirigit, ita et Christus.
</p><p>VERS. 3.---<em>Et clamavit voce magna,</em> quemadmodum
<nobr><sub></sub></nobr> cum leo rugit. Sicut leonis clamor timorem incutit
bestiis, sic Christus per sanctos praedicatores
minando timorem incutit bestialibus hominibus;
juxta illud: <em>Leo</em> rugit, <em>quis non timebit</em> (Amos III, 8)?
<em>Et cum clamasset, locuta sunt septem tonitrua voces
suas.</em> Hoc significant septem tonitrua, quod vox leonis,
id est verbi praedicationem; ut illud: <em>Vox tonitrui
tui in rota</em> <strong>(Psal. LXXVI, 19)</strong>. Et nota quia post
leonis vocem, locuta dicuntur tonitrua, quia quod
Dominus docuit, hoc etiam Spiritus septiformis docuit
apostolos praedicare: unde <em>Filii tonitrui dicuntur.</em>
Suas autem voces locuta sunt, quia non Judaeorum
fabulas, non philosophorum naenias sancta doctrina
in suis dogmatibus recipit. Sed valde nobis perplexa
quaestio generatur in eo quod subditur: <strong>(VERS. 4)</strong> Et
<nobr><sub></sub></nobr> quae locuta sunt septem tonitrua <em>scripturus eram, et
audivi vocem de coelo dicentem:</em> Signa quae locuta
sunt septem tonitrua, et noli ea scribere. Si enim sancta
praedicatio scripta non fuisset, ad nos unde venisset?
Videtur ergo hoc loco quamdam descriptionem
intelligi debere. Nam sciendum quia ideo aliquid
nos sub sigillo claudimus ne cunctis pateat, sed congruo
tempore quibus credimus solvatur; quod autem
palam scribimus, ad cunctorum notitiam deducimus.
Jubemur ergo eloquiorum Dei sacramenta non omnibus
indiscrete propalare; sed ad mensuram, et quasi
de sub sigillo, prout idoneos ad accipiendum videmus,
<nobr><sub></sub></nobr> ea subministrare; et aliis potum lactis, aliis solidum
cibum dare. Clauduntur etiam divina sacramenta
sub custodiae signo, ne pandantur minime
credituris, quia cum ea non recipiunt, incipiunt irridere.
</p><p>VERS. 5.---<em>Et</em> angelus, quem vidi stare supra <em>mare</em>
et supra <em>terram, levavit manum suam ad coelum,</em>
 <strong>(VERS. 6.)</strong> <em>et juravit per viventem in saecula saeculorum.</em>
Cum Dominus jurare prohibeat, quid sibi vult
quod ipse jurat? nisi quia homines saepe juramento
falluntur, ipse vero qui veritas nunquam fallitur.
Levare igitur ad coelum angelo manum, fuit Redemptorem
nostrum sua virtute ad sedem paternam suam
humanitatem evehere. Jurare vero per viventem in
saecula saeculorum, se ipsum quod est Patris Verbum,
<nobr><sub></sub></nobr> et carnem, quae totum hominem, qui constat ex carne
et anima demonstrat, unam personam Dei et hominis
Deum verum ostendere; vel certe per Patrem jurat,
quia omnia illi tribuit. In eo quod subditur: <em>qui
creavit coelum et ea quae in illo sunt, terram et ea quae
in ea sunt, et mare et ea quae in eo sunt;</em> haereticorum
errorem destruit, qui quaedam a bono, quaedam a
principe tenebrarum facta non verentur asserere.
Quid autem juraverit, audiamus: <em>Quia tempus jam
non erit;</em> <strong>(VERS. 7)</strong> <em>sed in diebus septimi angeli, cum
coeperit tuba canere, consummabitur mysterium Dei,
sicut evangelizavit per servos suos prophetas.</em> Septimus
angelus ac septima tuba finis est ecclesiasticae
praedicationis; in cujus consummatione secundus
Domini speratur adventus. Sed si tempus jam non
<nobr><sub></sub></nobr> erit, cum sancta praedicatio finem acceperit, quomodo
Psalmista dicit: <em>Erit tempus eorum in aeternum</em>
 <strong>(Psal. LXXX, 16)</strong>? Sciendum ergo quia justis, quos
aeternitas immortalitatis susceperit, nequaquam tempus
varietatis succedit; et injustis, quos aeternus defectus
assumet, quasi tempora mutabilitatis occurrent:
quia enim tempus per momenta deficit, congrue
nomine temporis malorum defectus vocatur.
Quod ergo de justis Dominus denegat, hoc de injustis
Psalmista confirmat. Denique quod dicit sacramentum
Dei consummari, non a consumptione, sed a
perfectione dictum est. Quod per prophetas praedictum
dicit, quia pene omnis eorum intentio de
primo et secundo Domini adventu ac consummatione
saeculi fuit.
</p><p><nobr><sub></sub></nobr> VERS. 8.---Et vocem quam audivi <em>iterum loquentem
mecum et dicentem:</em> Vade, accipe libellum de
manu angeli stantis supra <em>mare</em> et supra <em>terram.</em> Vox
illa, quae superius propter non credituros vel parvulos,
voces tonitruorum claudere jusserat, nunc ad
apertum librum sanctam ecclesiam in suis praedicatoribus
invitat. Vox autem ista spiritalis intelligitur,
qua Deus corda praedicatorum instruit, ut legis et
prophetarum manifestatam intelligant veritatem,
quae omnino perituris vel in septem tonitruis vel in
septem sigillis clauditur. Gressus vero quibus sancta
Ecclesia ad angelum pergit, non corporales sunt, sed
spiritales, mentis scilicet desiderium quo Deo propinquare
videtur. Igitur quia jubentis vocem paratissimus
<nobr><sub></sub></nobr> sequitur sanctorum affectus [<em>Cod.,</em> effectus],
recte subditur: <strong>(VERS. 9)</strong> <em>Et abii ad angelum dicens
ei ut daret mihi libellum.</em> Et quia is qui ad promissa
invitat, neminem fallit, apte subinfertur; <em>et dicit</em>
<em>mihi:</em> Accipe libellum, <em>et devora eum.</em> Libellum devorare,
est Scripturarum intelligentiam in secretis recondere.
Sciendum nempe quia sacra Scriptura in
obscuris locis cibus nobis est, quae nisi exponendo
mandantur, deglutiri non possunt; in apertis vero
potus, quae non exposita facile ut inveniuntur bibimus.
Unde quamvis sancti praedicatores in Joannis
persona jam revelata Scripturarum sacramenta de
Domino intelligerent, tamen quia adhuc qualiter ad
eum pertinerent, expositione indigebant, nequaquam
de aperto libello dicitur: <em>Accipe librum, et bibe,</em> sed
<nobr><sub></sub></nobr> <em>devora.</em> Ac si diceretur: quasi mandens pertracta, et
intellige, deinde degluti.
</p><p><em>Et faciet amaricari ventrem tuum;</em> sed in ore tuo
erit dulcis tanquam mel. Ordo praeposterus est, qui
tamen paulo inferius recte invenitur. Nam sequitur:
<strong>(VERS. 10)</strong> <em>Et</em> accepi libellum <em>de manu angeli,</em> et devoravi
eum, <em>et erat in ore meo tanquam mel dulcis;</em>
<em>et cum devorassem eum, amaricatus est venter meus.</em>
Recte per os, ex quo praedicatio emanat, hi exprimuntur,
qui in lege Dei die ac nocte meditantur:
quique cum Psalmista dicunt: <em>Quam dulcia faucibus
meis eloquia tua</em> <strong>(Psal. CXVIII, 82)</strong>! Per ventrem vero,
de quo stercora exeunt, carnales terrenis voluptatibus
dediti, de quibus electi dicunt: <em>Adhaesit in
terra venter noster</em> <strong>(Psal. XLIII, 25)</strong>. Tanquam ergo
<nobr><sub></sub></nobr> per os in ventrem cibus descendit, cum per Ecclesiae
praedicatores Scripturarum notitia ad eos etiam pervenit,
qui carnaliter vivunt. Unde liber in ore dulcis, in
ventre amarescit. Quid enim illis amarius quam
quod Dominus jubet, <em>Non concupisces uxorem proximi
tui</em> <strong>(Deuter. V, 21)</strong>, et omnia quae illius sunt?
Aliter, in ore liber dulcis est, cum legentibus in eo
gaudia aeterna promittuntur, ut illud: <em>Fulgebunt
justi sicut sol</em> <strong>(Matth. XIII, 43)</strong>. In ventre, id est
mentis secreto, amarus, cum austera praecepta in
illo opponantur; ut illud: <em>Nisi efficiamini sicut parvulus</em>
iste, <em>non intrabitis in regnum coelorum</em> <strong>(Matth.
XXVIII, 3)</strong>. <strong>(VERS. 11.)</strong> <em>Et</em> dicit <em>mihi:</em> Oportet te iterum
prophetare populis, et gentibus, et regibus, et linguis
multis. Hoc specialiter Joanni, et generaliter praedicatoribus
<nobr><sub></sub></nobr> dicitur, qui idcirco iterum prophetare, id
est praedicare, jubentur, ut quod praedicant ore,
factis iterato clament.
</p><p>
</p><h4>CAPUT XI.</h4>
<p>VERS. 1.---<em>Et datus est mihi calamus similis
virgae dicens:</em> <em>Surge et metire templum Dei, et altare,
et adorantes in eo.</em> Hoc generaliter in praedicatorum
loquitur persona. Per calamum, qui Latine
arundo dicitur, tropice divina praedicatio, quae per
eum scribitur, designatur: <em>similis</em> autem <em>virgae dicitur,
quia sancta praedicatio non est flexibilis, sed recta.</em>
Templum Dei fideles sunt, quibus dicitur: <em>Vos
estis templum Dei vivi</em> <strong>(II Cor. VI, 16)</strong>. Altare in
templo est vita religiosorum in plebe fidelium, in
<nobr><sub></sub></nobr> quibus principaliter et continue permanet indeficiens
ignis sanctae compunctionis. Adorantes in eo dicit in
templo et altari, quo dicto ipsi exprimuntur. Quid
est ergo de arundine templum et altare metiri, nisi
sancta praedicatione donorum gratiam largiri? quod
utique Ecclesia in Christo, id est in capite suo, facit.
Et nota quod is qui templum Dei metiri debet,
surgere admonetur, id est <em>ad excelsa virtutum fastigia
per exercitium operis exsurgere, quatenus eo
quod metitur aedificio altior fiat.</em> <strong>(VERS. 2.)</strong> <em>Atrium
autem quod foris templum est ejice foras, et ne metiaris
illud, quoniam datum est gentibus.</em> Quod foris
est, foras ejice, dicit illo locutionis genere, quo
pulsantem si intromittere nolumus, foras ejicere jubemus.
Quid igitur atrium, nisi Judaeos, haereticos,
<nobr><sub></sub></nobr> et gentiles intelligimus? quod <em>datum gentibus dicitur,
quia omnes ad incredularum gentium numerum
transeunt.</em> <em>Et civitatem sanctam calcabunt mensibus
quadraginta duobus.</em> Civitas sancta, hoc est templum,
et altare, id est coelestis Hierusalem, quae aedificatur
ut civitas. Quid est ergo sanctorum Ecclesiam
ab his qui foris sunt calcari, nisi verbis et
tormentis persequi? Quadraginta et duo menses,
tempus, et tempora, et dimidium temporis, id est
Antichristi tempus significant; nihilominus et omne
tempus vitae praesentis propter septem aetates, et
septem quibus volvitur dies. Sexies enim septem
quadraginta et duo faciunt. Hoc etiam significabat,
quod filii Israel quadragesima secunda mansione
terram repromissionis intrarunt.
</p><p><nobr><sub></sub></nobr> VERS. 3.---<em>Et dabo duobus testibus meis, et prophetabunt
diebus mille ducentis sexaginta, amicti saccis.</em>
Victorinus martyr duos testes Eliam et Jeremiam
intelligit; dicit enim quia nusquam Jeremiae
legatur interitus. Sed melius alii Eliam et Enoch.
Nos autem in specie genus intelligamus; id est per
duos testes Ecclesiam, et per dies mille ducentos quadraginta,
non solum Antichristi tempus, sed etiam
retroacta tempora volvuntur. Et bene per duos testes
Ecclesia, propter duo Testamenta, duos populos, duo
mandata dilectionis, et duo martyrii genera. Per
saccum vero intelligimus humilitatis confessionem,
vel despectam malis claritatem sanctorum. (VERS.
4.) <em>Hi sunt duae olivae, et duo candelabra, in conspectu
Domini terrae stantes.</em> Ecclesia sive in illis
<nobr><sub></sub></nobr> duobus, sive generaliter in omnibus praedicatoribus
propter unctionem sancti Spiritus, per olivam; propter
lumen fidei et operationis, per candelabra exprimitur.
Cum autem una sit ex duobus populis,
oliva et unum candelabrum propter duo Testamenta
duae olivae et duo candelabra dicuntur. In conspectu
Domini stant, quia intima contemplatione conditori
suo inhaerent. Hinc Elias, cui specialiter ista ascribuntur,
dicit: <em>Vivit Dominus, in cujus conspectu sto</em>
 <strong>(IV Reg. III, 14)</strong>. Potest hoc sub alio intellectu specialiter
ad Eliam et Enoch referri, qui humanis aspectibus
subtracti Deo secretius inhaerent. <strong>(VERS. 5.)</strong>
<em>Et si quis eis voluerit nocere, ignis exiet de ore illorum,</em>
<em>et devorabit inimicos eorum:</em> et si quis eos voluerit
<nobr><sub></sub></nobr> laedere, ita <em>oportet eum occidi.</em> Quid per ignem,
nisi sancta praedicatio Spiritus sancti facibus inflammata?
Non autem mirum si ex praedicatione mali
moriantur, cum Apostolus dicat: <em>Christi bonus odor
sumus Deo in his qui pereunt, et caetera</em> <strong>(II Cor. II,
15)</strong>. Aliter de ore testium ignis exiens inimicos eorum
interficit, quia Ecclesia in malo perseverantes
anathematis fulgore percutit. Aliter, potest a toto
illa pars intelligi, quae ideo uritur ut in melius convertatur.
Exit ergo ab Ecclesia ignis claritatis, quo
mali in melius convertuntur.
</p><p>VERS. 6.---<em>Hi habent potestatem claudere coelum,
ne pluat diebus prophetiae ipsorum.</em> Quid per coelum,
nisi quod per duos testes, id est sanctos Ecclesiae
praedicatores, intelligimus? qui dum coelum ne pluat
<nobr><sub></sub></nobr> claudunt, seipsos utique claudunt. Claudunt autem
non ut omnino non pluant, sed ne super terram spinosam,
et maledicto proximam: quam potestatem
in capite possident membra. <em>Et potestatem habent
super aquas convertendi eas in sanguinem.</em> Gladius
litterae quo spiritaliter utens Ecclesia electorum corda
transfigit, ut ea spiritu vivificet in cordibus male
intelligentium hominum, hunc sanguinem emanare
facit. <em>Et percutere terram omni plaga quotiescunque
voluerint.</em> Quotiescunque fidelibus divina mysteria
claudunt, toties eos insanabili plaga percutiunt.
Quotiescunque vero fidelibus Dei sacramenta pandunt,
toties alios ad vitam, alios ad mortem pertrahunt.
Et nota quia non habituri, sed jam habere
potestatem dicuntur, ut hoc <em>non de illis duobus tantum,</em>
<nobr><sub></sub></nobr> sed jam et de praesentibus intelligamus praedicatoribus
dictum. <strong>(VERS. 7.)</strong> <em>Et cum finierint testimonium
suum, bestia quae ascendit de abysso faciet
adversus illos bellum, et vincet et occidet illos.</em> Cum
finierint, id est, cum ad calcem finiendi testimonium,
hoc est ad Antichristi tempus, pervenerint. Unde
claret, ante novissimam persecutionem haec fieri;
propter brevitatem enim illorum dierum, de quibus
Dominus dicit, <em>propter electos breviabuntur dies illi</em>
 <strong>(Matth. XXIV, 22)</strong>, cum illo ventum fuerit, quasi
jam finitum Ecclesiae testimonium perhibetur. Bestia
igitur, id est totum diaboli corpus, de abysso ascendere
dicitur, quia divino judicio effari permittitur:
<em>judicia</em> enim Domini <em>abyssus multa</em> <strong>(Psal. XXXV, 7)</strong>;
inde ergo ascendit, unde levari permittitur. Si vero
<nobr><sub></sub></nobr> per bestiam solum Antichristum accipiamus, ascensio
de abysso carnalis nativitas est ex profundissimae
impietatis Judaeorum populo, id est de tribu Dan.
Pugna autem et corporalis erit et spiritalis. In eo
itaque quod dicitur, <em>et vincet eos, pars est quaedam
admista corpori Christi, quae sive terroribus, sive
blanditiis vinci posse narratur.</em> Unde nequaquam
praemissa sententia de duobus tantum testibus prolata
est. Si enim esset, quod absit, bestia illos vinceret.
Hi ergo in illa parte Ecclesiae intelligantur de
qua dicitur, <em>et occidet illos;</em> id est in parte electa
quae occidi potest, sed vinci non potest.
</p><p>VERS. 8.---<em>Et jacebunt corpora in platea civitatis magnae,
quae vocatur spiritaliter Sodoma, et Aegyptus,</em> ubi
<nobr><sub></sub></nobr> et Dominus eorum crucifixus est. Per hoc quod sanctorum
Ecclesia in platea civitatis magnae mortua jacere
describitur, vehementer afflicta et Dei judicio spiritaliter
hostibus suis substrata monstratur. Et nota quod
non illorum solum corpora, qui ferro occiduntur,
sed et illorum, qui adhuc vivunt, oporteat intelligi;
de qualibus Apostolus: <em>Mortui enim estis, et reliqua.</em>
Et quia Hierusalem crudelior erit persecutio, ideo
dicuntur ibi esse sanctorum martyria; ubi ostenditur
quia Judaei principaliter Antichristo adhaerebunt,
quousque Elia et Enoch praedicante, qui salvandi
fuerint convertantur. Aegyptum autem, et Sodoma
spiritaliter civitas illa vocatur propter ipsorum imitationem.
Et quia illa persecutio in toto mundo erit,
totus orbis contra Ecclesiam saeviens per hanc civitatem
<nobr><sub></sub></nobr> potest intelligi. Nam et Dominus non intra illam
civitatem, sed extra portas ejus passus est, ut
in toto mundo crucifixus, et totum mundum occupasse
crederetur. Per Aegyptum et Sodoma persecutorum
iniquitas designatur. <strong>(VERS. 9.)</strong> <em>Et videbunt de
populis, tribubus, et linguis, et gentibus,</em> corpora eorum
tribus diebus et dimidio, <em>et corpora eorum non
sinent poni in monumentis.</em> Sicut sepulcra ab humanis
oculis corpora, sic sanctos a tribulatione contegit
tranquillitas temporis. Quia ergo pax sanctis non
erit, ideo dicuntur insepulti manere. Nulli vero sit
contrarium, si mortuos non solum occisos, sed etiam
afflictos dictum est intelligi posse, quoniam tropice
a corporibus totos indicat homines. Itaque trium
dierum et dimidii spatio, triennium et sex mensium
<nobr><sub></sub></nobr> summa describitur; a parte scilicet totum. (VERS.
10.) <em>Et inhabitantes terram gaudebunt super illos, et
jucundabuntur, et munera mittent invicem,</em> quia hi
duo cruciaverunt eos qui habitant <em>super terram.</em> Quomodo
ab eis crucientur, paulo superius diximus;
scilicet devoratione ignis spiritalis, suspensione salutaris
pluviae, et conversione aquarum in sanguinem.
</p><p>VERS. 11.---<em>Et post tres dies et dimidium, spiritus
vitae a Deo intravit in eos, et steterunt super pedes
suos.</em> Generalis hoc loco omnium sanctorum resurrectio
post illam persecutionem novissimam ventura
declaratur. <em>Spiritus</em> autem <em>vitae</em> a Deo intrabit <em>in illos,
non quo alium accipiant, sed quia eumdem quem
habuerunt recipient.</em> Super pedes vero stare, est
<nobr><sub></sub></nobr> nulla jam rerum spiritalium mutabilitate nutare.
Sanctis itaque evigilantibus, quid reprobi patiantur
audiamus: <em>et timor magnus cecidit super eos qui viderunt
eos.</em> Nec mirum si reprobos timor invadat,
cum ipsi etiam electi, etsi securo timore, tamen
pavebunt. <strong>(VERS. 12.)</strong> <em>Et audierunt vocem magnam
de coelo dicentem illis:</em> Ascendite huc. Vox haec illa
est de qua Apostolus dicit: <em>Ipse Dominus in jussu,
et in voce archangeli, et in tuba Dei descendet de coelo</em>
 <strong>(I Thess. IV, 15)</strong>. <em>Et ascenderunt in coelum in nube,
et viderunt illos inimici eorum.</em> In nube ascendunt,
id est, in potestate judicantis. Hinc est quod Dominus,
devicta morte, in nube ad sedem paternam ascendit.
Quod autem ex vivis et mortuis duorum
<nobr><sub></sub></nobr> testium corpora constare praemisimus, ad hoc confirmandum
Paulum idoneum testem introducimus
dicentem: <em>Nos qui vivimus, qui relinquimur, simul
rapiemur cum illis in nubibus obviam Christo in aera,
et sic semper cum Domino erimus</em> <strong>(Ibid. V, 16)</strong>. Si
ergo, ut Apostolus dicit, vivi qui invenientur in nubibus
obviam Christo in aera rapientur, ergo mendax
est Psalmista dicens: <em>Quis est homo qui vivit,</em>
<em>et non videbit mortem</em> <strong>(Psal. LXXXVIII, 49)</strong>? Et liber
Genesis: Terra, inquiens, es, et in terram ibis?
Sed absit. Nam, ut Pater Augustinus dicit, in ipso
raptu nubium momentaneam mortem gustabunt.
Hoc est autem corpus in terram reverti, quod exeunte
anima remanere corpus, quod utique terra
est. Quam autem velox sit utraque immutatio, Apostolus
<nobr><sub></sub></nobr> indicat, qui omnia <em>in ictu oculi</em> <strong>(I Cor. XV,
52)</strong> fieri confirmat.
</p><p>VERS. 13.---<em>Et in illa hora factus est terrae motus
magnus.</em> Ostensa resurrectione, a novissima persecutione
recapitulat. Non autem mirum si propter
electos abbreviatum tempus horam vocet, cum alibi
de toto hoc tempore dicat: <em>Filioli, novissima hora
est</em> <strong>(I Joan. II, 18)</strong>. Et nota quia magnum dicit
terraemotum, quoniam juxta Domini vocem, <em>erit autem</em>
<em>tribulatio qualis non fuit ab initio</em> <strong>(Matth. XXIV,
21)</strong>. <em>Et decima pars civitatis cecidit.</em> Decima pars
civitatis in illis cadit, qui ad electorum numerum
non pertinent. Electi enim novem ordinibus angelorum
juncti ruinas daemonum sua numerositate instaurant,
et decimum ordinis sui locum adimplent.
<nobr><sub></sub></nobr> Non itaque tota decima, sed pars decimae, debet intelligi,
quae cadit, id est illa quae ad novem ordines
angelorum non pertingens, locum decimi ordinis
minime tenet. <em>Et occisa sunt in terraemotu nomina
hominum septem millia.</em> In his pars illa intelligenda
est, quae nunc inter agnos latitat, sed agente novissima
persecutione ad publicum errorem deducta in
corpus bestiae devoranda trajicitur. <em>Reliqui in timorem
sunt missi, et dederunt gloriam Deo coeli.</em> Quos
reliquos dicit? Illos qui in fide permanserunt, an
illos qui negaverunt et post reversi sunt? an illos qui
sine fide fuerunt, et post praedicantibus Elia et
Enoch sunt credituri? Vere omnes possumus intelligere.
<strong>(VERS. 14.)</strong> <em>Vae secundum abiit, ecce vae tertium
venit cito.</em> Hic finis est duplicis recapitulationis;
<nobr><sub></sub></nobr> sed non huic secundum vae ascribitur. Dictum enim
fuerat superius, peracto praelio locustarum; vae unum
abiisse, et alia duo ventura esse. Atque enarratis
quae ad secundum vae pertinebant, id est in solutione
quatuor angelorum et caeteris, non est redditum vae
secundum. Hoc autem idcirco, quia recapitulatio ab
adventu Christi sequebatur; ne putaremus, si ibi
dictum fuisset vae secundum abiit, tertium vae ad recapitulationem
pertinere. Vae ergo secundum non
ad hunc, sed ad superiorem locum subauditionem
habet. Enarrata enim recapitulatione quae ordinem
concidit, ordini conciso redditur. Quid sit autem
vae tertium, aperitur cum subditur:
</p><p>VERS. 15.---<em>Et septimus tuba cecinit,</em> et factae
<nobr><sub></sub></nobr> sunt voces magnae in coelo. Apparente Domino ad judicium,
hic septimus angelus tuba canit; in quo Ecclesia
intelligitur non jam praedicans, sed misericordiam
et judicium Domino decantans. Hinc est quod
angelus super terram et mare stans jurat quod jam
non sit tempus, sed in tuba septima consummatio.
Voces autem magnae in coelo, id est in Ecclesia,
gratiarum sunt actiones; et bene magnae, quia de
magnis rebus magnum exoritur desiderium. Sed
unde sint hae voces, Joannes ostendit, qui subdit:
<em>dicentes:</em> Factum est regnum hujus mundi; id est,
in quo prius antiquus hostis regnabat Dei et Christi
ejus. <em>Et</em> regnabunt <em>in saecula saeculorum.</em> In his, id
est in Patre et Filio, Trinitas intelligitur. <strong>(VERS. 16.)</strong>
<em>Et viginti quatuor seniores,</em> qui in conspectu Dei sedent
<nobr><sub></sub></nobr> in sedibus suis, ceciderunt in facies suas. De senioribus
jam dictum est quia praedicatores significant,
quod in specie genus intelligi debeat. Bene autem
viginti quatuor pro duodecim tribus, et duodecim
apostolis. Per sedes et seniores una Christi
sedes intelligitur, in praelatis et subditis. Recte autem
seniores in conspectu Dei sedere perhibentur,
quia subjectorum facta examinantes, non humanam
per hoc gratiam, sed Dei gloriam quaerunt. In faciem
cadunt, quia omne bonum non sibi, sed Deo
tribuunt. <em>Et adoraverunt Deum, dicentes:</em> <strong>(VERS. 17)</strong>
<em>Gratias agimus tibi, Domine Deus omnipotens, qui
eras, et qui es.</em> In eo quod non dicunt, qui venturus
est, claret haec omnia in extremo judicio dicenda vel
agenda. Quod autem sequitur:
</p><p><nobr><sub></sub></nobr> VERS. 18.---<em>Quia accepisti virtutem tuam magnam,
et iratae sunt gentes;</em> ad primum ejus adventum pertinet.
Accepit virtutem magnam in humanitate, quam
semper habuit per divinitatem. Quod vero subditur,
quia <em>advenit ira tua et tempus mortuorum, de secundo
dicitur.</em> Sed cum Dominus dicat, <em>Diligite inimicos vestros</em>
 <strong>(Matth. V, 44)</strong>, quomodo de adventu irae ejus
in reprobos isti gratias agere referuntur? Non ergo
pro malorum perditione, sed pro sua gaudent resurrectione
et glorificatione, quam sciunt nequaquam
posse impleri, nisi damnatio praecesserit impiorum.
Juxta hunc intellectum, animae occisorum sub altare
Dei clamare perhibentur, <em>Usquequo, Domine, et caetera</em>
 <strong>(Apoc. VI, 10)</strong>. Non enim vindictam exposcunt,
sed [<em>Cod.,</em> in <em>pro sed</em>] quo ipsi post malorum vindictam
<nobr><sub></sub></nobr> remunerentur. Hinc Psalmista: <em>Laetabitur justus
cum viderit vindictam</em> <strong>(Psal. LVII, 11)</strong>. Ira igitur
judicis, non perturbationem mentis, sed rectitudinem
significat. Qualem itaque conscientiam quis tulerit,
talem eum videbit. <em>Judicari et reddere mercedem
servis tuis prophetis, et sanctis, et timentibus nomen
tuum pusillis, et magnis.</em> Cum Apostolus dicat gratia
nos salvatos, quomodo Dominus hic mercedem dicitur
reddere? Sciendum ergo quia cum Deus mercedem
servis suis reddit, sua in eis dona remunerat.
Opus enim mercedis habere nequimus, nisi ab illo
ut operaremur accepissemus. Et nota quod in prophetarum
nomine apostoli designantur. Interea nullus
de sua perfectione desperet, si tamen perfecta
<nobr><sub></sub></nobr> agere contendit, et non valet, quia etiam pusilli ad
illam mercedem pertingunt. Unde beatus Job: <em>Parvus
et magnus ibi sunt</em> <strong>(Job. III, 19)</strong>. <em>Et exterminandi
eos qui corruperunt terram.</em> Idcirco non occidi, sed
exterminari dicuntur, ut perpetuum damnationis
exsilium aeterna illorum demonstretur inopia. Terram
corrumpere est iniquis operibus vitam depravare.
Hinc itaque pendet tertium vae malorum, quod
in septimo angelo praedictum est cito venturum.
</p><p>VERS. 19.---<em>Et apertum est templum in coelo, et
visa est arca testamenti ejus in templo ejus.</em> Haec locutio
ad initium fidei recurrit, et conflictus Ecclesiae
sub aliis figuris intexit. Quid enim Dei templum, nisi
Christum significat? <em>in</em> quo <em>omnis plenitudo divinitatis
inhabitat corporaliter</em> <strong>(Col. II, 9)</strong>. <em>Apertum vero</em>
<nobr><sub></sub></nobr> dicitur, quia jam natus, passus, suscitatus et elevatus
est Christus; quae omnia quia in Ecclesia Christus
fecisse praedicatur, ideo in coelo templum aperire
dicitur. Arca testamenti Ecclesia vocatur, in
qua duorum Testamentorum virtus digito Dei scripta
est: quae juxta fidem Exodi quatuor circulos
aureos habet, in quibus quatuor vectibus portetur,
id est quatuor Evangelia, per quae a sanctis praedicatoribus
gubernatur: in qua est urna aurea manna
continens, id est divini verbi sapientia cum pabulo
vitae: nec non et virga Aaron, id est approbatio regalis
sacerdotii. <em>Et facta sunt fulgura, et voces, et
tonitrua, et terrae motus, et grando magna.</em> Fulgura
sunt miraculorum signa, quibus perculsae infidelium
mentes, humilitati se subdiderunt. Unde Psalmista:
<nobr><sub></sub></nobr> Fulgura multiplicabis, et conturbabis eos <strong>(Psal.
XVII, 15)</strong>. Bene autem post fulgura <em>voces, id est
praedicatores, ponuntur;</em> quia praedicatores, ut loquendo
incredulos ad fidem perducerent, prius nova
miracula exhibuerunt. Post verba autem sequuntur
<em>tonitrua, ut qui voces despiciunt, terrore judicii
quatiantur.</em> Deinde <em>terraemotus, id est persecutio,
quae per grandinem signatur.</em> Sicut enim grando
fruges terrae comminuendo comminuitur, et terra
denuo fructificat; sic furens turba gentilium, dum
nomen Dei de terra auferre conata est, ipsa ad nihilum
redacta est, aut viribus aut commutatione
in melius. Plures enim de his ad fidem Christi redierunt.
</p><p>
</p><h4>CAPUT XII.</h4>
<p><nobr><sub></sub></nobr> VERS. 1.---<em>Et signum magnum apparuit in coelo,
mulier amicta sole, et luna sub pedibus ejus.</em> Mulier
amicta sole beata virgo Maria est, obumbrata Altissimi
virtute, in qua etiam genus, id est Ecclesia,
intelligitur; quae non propter mollitiem mulier dicitur,
sed quia novos quotidie populos parit, ex quibus
generale Christi corpus conformatur. Ecclesia
itaque sole amicta est, juxta illud: Quotquot <em>in Christo
baptizati estis, Christum induistis</em> <strong>(Gal. III, 27)</strong>.
Christus est enim sol justitiae, et <em>candor lucis aeternae</em>
 <strong>(Sap. VII, 26)</strong>. Per lunam vero, quae per incrementa
temporum deficit, mutabilitas temporis exprimitur,
quam Ecclesia quia despicit quasi sub pedibus premit.
Et nota quia sunt quaedam in sequentibus quae
<nobr><sub></sub></nobr> non speciei, sed generi conveniunt. <em>Et in capite ejus
corona stellarum duodecim.</em> Duodecim stellae quibus
corona aptatur, duodecim sunt apostoli, per quos
primo caput Ecclesiae, id est Christus, victoriam
reportavit. Stellae autem vocantur, quia tenebras
ignorantiae ratio veritatis illustrat. <strong>(VERS. 2.)</strong> <em>Et in</em>
utero habens clamat <em>parturiens,</em> et cruciatur <em>ut pariat.</em>
Haec beatae Mariae specialiter aptari nequeunt, sed
Ecclesiae quae, dum eos quos jam pepererat, iterum
parturit, quamdam partus difficultatem hic patitur;
quousque, juxta Apostoli vocem, <em>Omnes occurramus
in virum perfectum</em> <strong>(Ephes. IV, 13)</strong>. <strong>(VERS. 3.)</strong> <em>Et
visum est aliud signum in coelo;</em> et ecce draco magnus
rufus habens capita septem, et cornua decem, et in
capitibus suis <em>septem diademata.</em> Diabolus propter
<nobr><sub></sub></nobr> malitiam draco; propter multiplicitatem insidiarum
magnus; propter homicidium rufus vocatur. In coelo
autem, id est in Ecclesia videtur, non quo possideat,
sed quia ei adversatur. In capitibus et in cornibus
totum ejus regnum ostenditur; tanquam septem capita
contra septem Ecclesias, septem spiritus nequam
contra septiformem spiritum Dei, decem cornua
contra decem praecepta legis venientia. Sed de
his latius in sequentibus dicetur. <strong>(VERS. 4.)</strong> <em>Et cauda
ejus trahebat tertiam partem stellarum coeli, et misit
eas in terram.</em> Cauda draconis sunt perversi praedicatores,
juxta illud: <em>Propheta docens mendacium,
ipse cauda est</em> <strong>(Isa. IX, 15)</strong>. Eos qui foris studio vitae
coelestis videntur inhaerere, ex amore terreno per
falsos praedicatores ad aperti erroris iniquitatem
<nobr><sub></sub></nobr> devolvi, de quibus Job: Obscurentur <em>stellae caligine
ejus</em> <strong>(Job. III, 9)</strong>. Quia vero cauda finis est corporis,
potest per eam Antichristus ejusque praedicatores
intelligi, ut praeteritum pro futuro accipiamus. Et
revera tunc manifestior erit harum stellarum dejectio.
</p><p><em>Et draco stetit ante mulierem quae erat paritura,
ut cum peperisset filium ejus devoraret.</em> Stetit tunc
draco ut natum caput deglutiret; stat semper ut
membra capitis deglutiat. Sed, ut sequentia demonstrant,
ideo mulieris filius morsum draconis evasit,
quia ad thronum Patris raptus est. Unde gravis oritur
quaestio. Neque enim mox ut Christus natus est,
et ab Herode quaesitus, corporaliter coelos conscendit;
<nobr><sub></sub></nobr> nec ejus membra ideo draconis dentes cavent, quia
corpus funditus deserentes ad caput suum perveniunt.
Sciendum ergo quia fides recta, quae vitae praecepta
conservans per sacras Scripturarum paginas declaratur,
ascensus mentis est ad Deum, quo draconis
malitia vitatur. Ac per hoc non corporaliter ascensum
dicit. Et nota quod non retro, sed ante stare
illis dicitur, a quibus ejus astutiae cognoscuntur.
<strong>(VERS. 5.)</strong> <em>Et peperit filium masculum.</em> Illa caput peperit,
haec membra capitis gignit. Sed quare <em>masculum</em>
addidit, cum praemiserit <em>filium? Scilicet quia
aut in bono dicitur pro excellentia fortitudinis, aut
in malo pro immensitate sceleris.</em> Sicut enim hic in
bono, sic pro malo ponitur in Jeremia dicente: <em>Maledictus</em>
homo, <em>qui annuntiavit patri meo dicens,</em> Natus
<nobr><sub></sub></nobr> est tibi puer masculus <strong>(Jerem. XX, 15)</strong>. Caeterum
Ecclesia non effeminatum, non remissum generat.
<em>Qui</em> recturus erit <em>gentes in virga ferrea.</em> Hoc et ad
caput, et ad corpus redigitur. Per virgam rectitudo
justitiae exprimitur. Unde Psalmista: Virga recta,
et caetera. Quid est autem quod subditur: <em>tanquam
vas figuli conterentur</em> <strong>(Apoc. II, 27)</strong>? nisi quia censura
justitiae lutulenta in subditis opera conteruntur,
ut fiant ex vasis contemptibilibus vasa honoris et sanctificationis.
Quamvis possit hoc etiam ad reprobos
Christi referri. <em>Et raptus est filius ejus ad Deum et
ad thronum ejus.</em> Hoc paulo superius dictum est.
<strong>(VERS. 6.)</strong> <em>Et</em> mulier fugiet <em>in solitudinem,</em> ubi habet
<em>locum paratum a Deo, ut ibi pascant illam diebus
mille ducentis sexaginta.</em> Hoc est mulierem in solitudinem
<nobr><sub></sub></nobr> fugere, quod filium ejus ad Deum rapi; fugit
enim Ecclesia, non corporali, sed spiritali ascensu.
Solitudo secretum est mentis. Nam sancti viri,
ut serpentis venenum evadant, seipsos solitudinem
faciunt, omnia transitoria et carnalia desideria contemnendo.
Et nota quod praedicatorum est hanc
mulierem pascere. Locus autem ubi pascitur, ipse
est cui dicitur: <em>Esto mihi in Deum protectorem,</em> et
in locum <em>refugii</em> <strong>(Psal. XXX, 3)</strong>. Ipse est et cibus quo
pascitur, qui ait: <em>Ego sum panis vivus</em> <strong>(Joan. V, 35)</strong>.
Numerus autem iste dierum sic tempora Antichristi
significat, ut tamen omne tempus vitae praesentis a
praedicatione et passione Christi assumat. Eodem
enim dierum numero evangelica <em>praedicatio a Domino
edita est,</em> quo in fine per novissimos praedicatores
<nobr><sub></sub></nobr> terminanda.
</p><p>VERS. 7.---<em>Et factum est praelium magnum in
coelo;</em> Michael et angeli ejus praeliabantur cum dracone,
et draco pugnabat et angeli ejus. Absit a fidelium
cordibus, ut hoc praelium tunc factum credant,
quando per superbiam antiquus hostis cum satellitibus
suis de coelo cecidit. Sed ab initio fidei Christianae
usque ad finem vitae praesentis fieri sine ulla dubitatione
tenendum est; quod ex eo [<em>Scilicet, initio</em>]
in coelo, id est in Ecclesia (quo apostolica voce clamatur:
<em>Non est nobis colluctatio adversus carnem et
sanguinem, sed contra spiritalia nequitiae in coelestibus
</em>[Ephes. VI, 12]) draco ille id est diabolus repugnare
semper et adversari probetur. Quod si nos pugnamus
<nobr><sub></sub></nobr> contra hanc sententiam, cur Michael pugnare dicitur?
Quapropter sciendum, et nostrum et angelorum
certamen contra diabolum esse, etiam in multis aliis
locis ostendi. Nam quamvis Petrus dixerit: <em>Cui resistite
fortes in fide</em> <strong>(II Petr. V, 9)</strong>; et Jacobus: <em>resistite
diabolo, et fugiet a vobis</em> <strong>(Jacob. IV, 7)</strong>; tamen
hoc ipsum per angelos fieri David declarat dicendo:
<em>Immittet angelus Domini in circuitu timentium eum,
et eripiet eos</em> <strong>(Psal. III, 8)</strong>. In quibus exemplaribus
ostenditur quia nec nos sine angelorum, nec angeli
sine nostro conflictu dimicant. <em>Angeli</em> autem <em>Michael
non ideo dicuntur, quod ipse eos, juxta quorumdam
haereticorum perfidiam, creaverit;</em> sed quia eos a
Deo in adjutorium acceperit; vel quia sub uno rege
et ex una civitate militare creduntur: sicut et <em>draconis</em>
<nobr><sub></sub></nobr> angeli vocantur, qui ad eum pertinere, et ejus
voluntatem perficere probantur. In quorum numero
mali homines comprehenduntur; sicut et nos in bonorum
angelorum. <strong>(VERS. 8.)</strong> <em>Et non valuerunt, neque
locus inventus est eorum amplius in coelo.</em> Quomodo
non praevalere dicuntur maligni spiritus cum multos
decipiant; et qui fuerunt habitatio Redemptoris,
fiant locus deceptoris? A toto ergo pars intelligenda
est, cui praevalere ad aeternam mortem malignorum
spirituum turba non potest. Ille enim antiquo hosti
locum dat, qui mortale crimen admittit. Vel certe
haec prophetia ad Antichristi tempus respicit, quo
ab electis exclusi, decipiendi tempus ultra non habebunt.
</p><p>VERS. 9.---<em>Et projectus est draco ille magnus serpens</em>
<nobr><sub></sub></nobr> antiquus, qui vocatur diabolus; et Satanas qui
seducit orbem universum projectus est in terram, et
ejus angeli cum eo missi sunt. Hostis noster propter
malitiam draco, propter immanitatem sceleris magnus,
propter insidias serpens, propter seductionis
diuturnitatem antiquus, propter lapsum de coelo, et
fidelium et electorum accusationem diabolus vocatur:
diabolus enim et deorsum fluens et criminator
sonat; Satanas autem dicitur contrarius. In eo vero
quod dicit, <em>qui seducit orbem universum, totum pro
parte posuit.</em> Unde igitur, et quo projectus est, nisi
de coelo in terram? id est de mentibus electorum
in corda reproborum, non quod in eis et ante non
erat, sed quod ab illis exclusus amplius dominatur.
<strong>(VERS. 10.)</strong> <em>Et audivi vocem magnam dicentem in</em>
<nobr><sub></sub></nobr> coelo: Nunc facta est salus, et virtus, et regnum Dei
nostri, et potestas Christi ejus; quia projectus est accusator
fratrum nostrorum qui accusabat illos ante
conspectum Dei nostri die ac nocte. Quia quotidie
<nobr><sub></sub></nobr> draco de coelis in terram ruit, constat quia vox haec,
id est mentis desiderium in laudem ab adventu Domini
incipit, et usque ad finem saeculi in coelo, hoc
est Ecclesia, clamare non desinit. Unde adverbio
<em>nunc omne tempus comprehenditur.</em> Salutem factam
dicunt, quia gratuita Dei bonitate sumus salvati;
virtutem, quia roborati; potestatem, quia in celsitudinis
gloriam sumus erecti. Cuncta enim haec in
hominibus facta sunt, quamvis non per hominem,
sed per Jesum Christum. In die autem et nocte diabolus
accusat, cum alios in prosperitatibus extolli,
alios inspicit adversitatibus frangi. Diabolum vero
sanctos accusare, est non loquendo exterius, sed audiendo
interius. Malitia enim ipsius, accusatio est
adversus sanctos. <strong>(VERS. 11.)</strong> <em>Et ipsi vicerunt illum</em>
<nobr><sub></sub></nobr> propter sanguinem Agni, et propter verbum testimonii
sui. Propter sanguinem Agni vincunt, quia passiones
Christi sequuntur. <em>Propter verbum testimonii, quia
fidei rectitudinem custodiunt, de quibus subditur:</em>
<em>et non dilexerunt animas suas usque ad mortem.</em> Id
est ad mortem se posuerunt ne eas nequiter amarent.
<strong>(VERS. 12.)</strong> <em>Propterea laetamini, coeli, et qui habitatis
in eis.</em> Plurali numero coelos ad laetandum invitat,
quia numerositatem Ecclesiarum assignat,
quae omnes unam de se reddunt. Habitantes in coelo,
angelos vel sanctos homines dicit, quibus concorditer
in Domino convenit gratulari cum homines, devicto
hoste, ad consortium redeunt angelorum. Ubi
non est aliud quod exponi debeat, nisi ut hac manente
laetitia, hic liber debitum finem accipiat.
</p><p><nobr><sub></sub></nobr> (<em>Reliquorum capitum expositio deest in codice, sive
eam scripserit Alcuinus, sive secus;</em> quanquam reapse
hoc cap., v. 3, plura se scripturum promittit.)
</p><p>

</p><h3>INDEX ANALYTICUS
RERUM QUAE IN COMMENTARIIS ALCUINI IN APOCALYPSIN CONTINENTUR.</h3>
<p>NOTA 1o <em>quod primus numerus columnam, secundus vero lineam indicat.</em>
</p><p>NOTA 2o <em>quod ante quasque ejusdem articuli particulas, inter se per lineolam</em> (---) <em>separatas, vocabulum a
fronte positum prius subaudiendum est.</em>
</p><p>Abbaddon, rex locustarum, id est,
haereticorum, 1141, 8 sqq.
</p><dd>Adam, primus pater omnium Judaeorum
et gentilium, secundus vero credentium, 1112, 42 sqq.
<dd>Adoratio spiritalis per casum viginti
quatuor seniorum intelligenda est, 1119, 41 sqq.
<dd>Aegyptus et Sodoma persecutorum
Antichristi temporis iniquitatem significant, 1149, 12 sqq.
<dd>Aeternitas justorum nequaquam temporis
varietatem patietur, 1145, 32 sqq.
<dd>Agnus in medio seniorum stat quasi
occisus, in quonam sensu, 1121, 29
sqq.; <em>ibid.,</em> 45 sqq.
<dd>---Librum aperit,
cum opus voluntariae passionis implevit, 1122, 13 sqq.
<dd>---Aperit primum sigillum, 1123, 17 sqq.
<dd>---Aperit secundum,
<em>ibid.,</em> 47 sqq.
<dd>---Aperit tertium, 1124, 35 sqq.
<dd>---Aperit quartum, 1125, 36 sqq.
<dd>---Aperit quintum, 1126, 5 sqq.
<dd>---Aperit
sextum, 1126, 49 sqq.
<dd>---In
medio erit electorum, 1134, 34 sqq.
<dd>---Aperit
sigillum septimum, 1135, 2 sqq.
<dd>Alae quatuor animalium eloquia duorum
Testamentorum figurant, 1118, 46 sqq.
<dd>---Sex leges significant, <em>ibid.,</em> 53 sqq.
<dd>---Locustarum elatam haereticorum
scientiam indicant, 1140, 54 sqq.
<dd>Alpha et omega significant quod Christus
principium est et finis, 1095, 7 sqq.
<dd>Altare Dei est Christus, 1126, 12 sqq.
<dd>Altitudo Satanae superbia est, 1108, 28 sqq.
<dd>Amen adverbium est affirmantis, 1094, 53 sqq.
<dd>Verum interpretatur, 1113, 14 sqq.
<dd>Amor Dei per flammam ignis designatur, 1098, 31. <em>Vide Charitas.</em> Ananias in quem Petrus insurrexit, 1093, 47 sqq.
<dd>Angelus qui Joanni apparuit una
cum apostolo Ecclesiam praefigurat, 1091, 6 sqq.
<dd>---Christi vicem gerit,
ejusque in apparendo figuram exprimit,
<em>ibid, 17 sqq.;</em> 1100, 27, sqq.
<dd>---Similis
filio hominis vocatur, 1091, 25
sqq.
<dd>---Ecclesiae Sardis quomodo nomen
habet quod vivat, et mortuus est, 1109, 50 sqq.
<dd>---In cujus manu thuribulum
aureum, 1135, 13 sqq.
<dd>---Mediator
est Deum inter et homines, <em>ibid.,</em> 30 sqq.
<dd>---Quidnam mystice significat, 1136, 9 sqq.
<dd>---Primus tuba canit,
<em>ibid.,</em> 30 sqq.
<dd>---Secundus tuba canit, 1137, 30 sqq.
<dd>---Tertius <em>ibid.,</em> 54 sqq.
<dd>---Quartus, 1138, 19 sqq.
<dd>---Quintus, 1139, 1 sqq.
<dd>---Sextus 1141, 30 sqq.
<dd>---Levat
manum suam et jurat, 1145, 6
sqq.
<dd>---Septimus et tuba septima finis
est ecclesiasticae praedicationis, <em>ibid.,</em> 27 sqq.
<dd>---Septimus tuba canens apparentem
Dominum ad judicium indicat, 1150, 49 sqq.
<dd>---Angeli in Ecclesia
per oculos designantur, 1098, 37 sqq.
<dd>---Ecclesiae
seu praedicatores per septem
stellas intelliguntur, 1099, 3 sqq.
<dd>---Quatuor
stantes super quatuor angulos
terrae corpus antiqui hostis significant, 1128, 45 sqq.
<dd>---Septem cum
septem tubis, 1135, 11 sqq.
<dd>---Ecclesiam
indicant, <em>ibid.,</em> 20 sqq.
<dd>---Quatuor
alligati in flumine magno Euphrate
sunt universum reproborum corpus, 1141, 44 sqq.
<dd>Anguli quatuor terrae, principalis
sunt regna terrae, 1128, 57 sqq.
<dd>Angustiae Ecclesiae per insulam Pathmos
figurantur, 1095, 35 sqq.
<dd>Animae occisorum propter verbum
Dei subtus altare Dei sunt, 1126, 6
sqq.
<dd>---Ad martyres duplicis generis
pertinent, <em>ibid.,</em> 7 sq. Animal primum tanquam vocem tonitrui
magni emittit, 1123, 27 sqq.
<dd>---Secundum
Joannem alloquitur, <em>ibid.,</em> 48 sqq.
<dd>Animalia quibus non est datum
post mortem resurgere, 1094, 36
sq.---Quatuor evangelistas figurant, 1118, 7 sqq., 1119, 31 sqq.
<dd>---Ecclesiam, 1118, 7 sqq.
<dd>---A clamore non cessant, 1119, 10 sqq.
<dd>Animalia et seniores
angeli sunt, 1123, 3 sqq.
<dd>---Unum sunt,
id est, una Ecclesia, 1124, 9 sqq.
<dd>Antichristus persequens Ecclesiam
inducitur, 1112, 14 sqq.
<dd>---Ecclesiam
persequens fornaci magno comparatur, 1139, 26 sqq.
<dd>---Quantum temporis
Ecclesiam Dei calcabit, 1147, 17 sqq.
<dd>Antipas testis fidelis, omnes martyres
figurat, 1104, 41 sqq.
<dd>Apertio sigilli revelatio est sacramenti, 1123, 20 sqq.
<dd>Apocalypsis brevitatis causa, pro
<em>haec est Apocalypsis dicitur, 1090, 1
sq.</em>---Ex Graeco in Latinum revelatio
interpretatur, <em>ibid, 6 sq---Qua Christus
cuncta revelat mysteria tanquam
Deus, tanquam vero homo, a Deo accipit,
ut ea quae cito oportet fieri servis</em>
suis declaret, <em>ibid.,</em> 24 sqq.
<dd>---Ejus
auctoritas, 1091, 57 sqq.
<dd>Apollyon. <em>Vide Abbaddon.</em> Apostoli falsi, tempore Joannis, in
Ephesi Ecclesia pullulabant, 1101, 41
sqq.
<dd>Arcus quem tenet sedens in equo
albo Novum Vetusque Testamentum
figurat, 1123, 35 sqq.
<dd>Ascensus solis ab ortu resurrectio
est Christi, 1129, 40 sqq.
<dd>Aser, id est beatus, 1131, 26 sqq.
<dd>Asia elatio interpretatur, 1092, 36
sqq.
<dd>---Ejus ad Ecclesiam apocalypsis
specialiter proponitur, <em>ibid.</em> Atrium quod foris est templum Judaeos,
haereticos et gentiles ab Ecclesia
expellendos indicat, 1147, 9 sqq.
<dd>Auctoritas apocalypseos quanta sit, 1091, 57 sqq.
<dd>Aurichalchum ad persecutiones Antichristi
refertur, 1098, 41 sqq.
<dd>Aurum incarnatam Dei sapientiam
significat, 1114, 18 sqq.
<dd>---Probatum et
ignitum merito vocatur, <em>ibid.,</em> 20 sqq.
<p>Balaam et ejus doctrina, 1104, 54
sqq.
</p><dd>---Interpretatur populus varius
haereticosque designat, 1105, 8 sqq.;
id est caro, <em>ibid.,</em> 21 sqq.
<dd>Balac quodnam pravum consilium
dedit, 1105, 2 sqq.; elidens interpretatur,
<em>ibid.,</em> 11 sqq.
<dd>---Carnem significat,
<em>ibid.,</em> 22 sqq.
<dd>Baptismus per mare vitreum figuratur, 1117, 55 sqq.
<dd>Beatitudo per dexteram indicatur, 1099, 22 sqq.
<dd>Benjamin, id est filius dexterae, 1132, 7 sqq.
<dd>Bestia quae ascendit de abysso Antichristum
figurat, 1148, 30 sqq.
<dd>Bilibris Ecclesia est peccata hominum
ponderans et remittens, 1125, 14.
<p>Calamus Joanni datus ut templum
Dei me iret. Divinam praedicationem
tropice significat, 1146, 49 sqq.
</p><dd>Calculus lapis est pretiosus qui et
carbunculus vocatur, 1106, 1 sqq.
<dd>---Jesum
Christum significat, <em>ibid.,</em> 4 sqq.
<dd>Calidus est quem movet Spiritus
sanctus, 1113, 34 sqq.
<dd>Candelabra septem septiformem Ecclesiam
designant, 1097, 19 sqq---Duo
sunt duo testes, id est Ecclesia,
propter lumen fidei et operationis, 1147, 43 sqq.
<dd><em>Vide Septem Candelabra.</em> Canticum angelorum coram agno, 1123, 9 sqq.
<dd>---Electorum, 1133, 45
sqq.
<dd>---Seniorum viginti quatuor, appropinquante
die judicii, 1152, 15
sqq.
<dd>---Propter draconem in terram
projectum, 1153, 30 sqq.
<dd>Capilli sanctos Ecclesiae designant, 1098, 24 sqq.
<dd>Caput Christi Deus est Pater, 1098, 19 sqq.
<dd>---Ecclesiae redemptor ejus est,
<em>ibid.,</em> 22 sqq.
<dd>Castigatio ad flagella pertinet, 1114, 47 sqq.
<dd>Charitas Dei in cordibus nostris per
Spiritum sanctum diffusa est, 1094, 15
sqq.
<dd>---Aeternae sapientiae per aurum
figuratur, 1097, 29 sqq.
<dd>---Per vocem
aquarum multarum potest intelligi, 1098, 58 sqq.
<dd>---Prima, id est prioris
temporis, 1102, 3 sqq.
<dd>---Omnium
fons est et origo, 1114, 5 sqq.
<dd>---Per
phialas aureas intelligitur, 1122, 29 sqq.
<dd>Christus quomodo interpretatur Graece
et Latine, 1090, 8 sqq.
<dd>---Post
ascensionem apparet quemadmodum
ante incarnationem Patribus apparuit,
id est per angelicam naturam, 1091, 17 sqq.
<dd>---Merito testis fidelis asseritur, 1093, 31 sqq.
<dd>---Primogenitus dicitur,
quia nullis ante ipsum non mortuus
surrexit, <em>ibid.,</em> 41 sqq.
<dd>---Alpha
et omega dicitur quia principium est
et finis, 1095, 7 sqq.
<dd>---Dicitur virga
recta, 1109, 3 sqq.
<dd>---Furi comparatur, 1110, 21 sqq.
<dd>---Est ostium apertum
credentibus, non incredulis, 1111, 21 sqq.
<dd>---Solus dignus est aperire librum,
in quonam sensu, 1120, 42
sqq.
<dd>---Leo dicitur quia diabolum vicit,
agnus vero quia semetipsum offerens
mundum redemit, 1121, 23 sqq.
<dd>---Radix
David nuncupatur, quia filius
ejus est, <em>ibid.,</em> 26 sqq.
<dd>---Crucifixus
ex infirmitate, vivit tamen ex virtute
Dei, 1121, 45 sqq.
<dd>---Cantavit canticum
novum verbis praedicando, factis
imitando, 1122, 38 sqq.
<dd>---Est altare
Dei, 1126, 12 sqq.
<dd>---Est sol, 1126, 53 sqq.
<dd>---Est angelus ascendens ab
ortu solis, 1129, 32 sqq.
<dd>---Angelus est
fortis de coelo descendens in nube, 1143, 11 sqq.
<dd><em>Vide Jesus Christus, Dominus.</em> Citharae seniorum passiones Christi
figurant, 1122, 18 sqq.
<dd>Claves de potestate divini judicis dicuntur, 1100, 30 sqq.
<dd>Clavis David de
incarnatione Christi intelligenda est, 1111, 19 sqq.
<dd>Coelestii hominem sine gratia salvari
posse asserunt, 1133, 23 sqq.
<dd>Collyrium praecepta divina significat, 1114, 32 sqq.
<dd>---De assumpta pro
nobis Redemptoris nostri egestate explicatur,
<em>ibid.,</em> 38 sqq.
<dd>Columna in templo Dei erunt et praedicatores
et boni auditores 111, 232, sqq.
<dd>Comparatio locustarum cum haereticis
evolvitur, 1139 sqq.
<dd>Confessores. <em>Vide Martyres.</em> Confusio nuditatis devitatur, cum ad
novae vitae conversionem transfertur, 1114, 27 sqq.
<dd>Consilium ad correctionem pertinet, 1096, 32 sqq.
<dd>Corda de spiritali adulterii incentiva
dicitur, 1108, 10 sqq.
<dd>Cornua septem septemplicem Spiritus
operationem designant, 1121, 51. Coronae quas viginti quatuor seniores
mittunt ante thronum confessionem figurant
qua tumorem superbiae de acceptis
virtutibus deponunt, 1119, 46 sqq.
<dd>Cruciatus gaudiaque Ecclesiae peculiari
intentione praedicantur, 1090, 38 seqq. Crystallum. <em>Vide Fides.</em>
<p>Descriptio Christi de coelo descendentis
inducitur, 1143 sqq.
</p><dd>Deus ex ore prophetarum per se loquebatur, 1095, 2 sqq.
<dd>---Ad malum
non ipse impellit, 1107, 59 sqq.
<dd>---Cujus
substantia una, personae autem tres,
mirabili locutionis genere exprimitur, 1133, 21 sqq.
<dd>Dextera de summa beatitudine dicta
debet intelligi, 1099, 22 sqq.
<dd>---Angeli
praedicatores designat, 1100, 8 sqq.
<dd>---Christi
de potentia divinitatis ejus intelligenda
est, 1101, 26 sqq.
<dd><em>Vide Persona.</em> Diabolus clavibus mortis laxatur ad
tentandam Ecclesiam, 1100, 36 sqq.
<dd>---Quomodo
potestatem exercet, 1124, 29 sqq.
<dd>---Verbum Dei alimentum subtrahere
conatur, <em>ibid.,</em> 46 sqq.
<dd>---Cujus
imperium in quatuor partes dividitur, 1125, 50 sqq.
<dd>---Vocatur exterminans, 1141, 22 sqq.
<dd>Dilectio Christi malis quae pertulit
manifestatur, 1093, 45 sqq.
<dd>Doctores quibus vocibus demonstrantur, 1092, 2 sqq.
<dd>Dominica dies in qua Joannes fuit in
spiritu allegorice de Ecclesia intelligenda
est, 1095, 51 sqq.
<dd>Dominus quos amat arguit et castigat, 1093, 47 sqq.
<dd>---Ad judicandum
veniet cum nubibus, id est, cum praedicatoribus, 1094, 30 sqq.
<dd>---Quem ad
judicandum venientem omnis oculus,
id est omnis homo, videbit, <em>ibid.,</em> 34
sqq.
<dd>---In forma servi, non in forma
divinitatis ad judicandum veniet, <em>ibid.,</em> 37 sqq.
<dd>---Stellas in dextera tenens,
id est electos et praedicatores, 1101, 18 sqq.
<dd>---In medio candelabrorum
ambulans, 1101, 20 sqq.
<dd>---Aliter septem
spiritus, aliter habet stellas, 1109, 39 sqq.
<dd>---Sanctus et verus singulariter
dicitur, 1111, 11 sqq.
<dd>---Testis
est fidelis et verus, 1113, 16 sqq.
<dd>---Vincens
sedet in throno Patris, 1115, 19 sqq.
<dd>---<em>Vide Christus, Jesus Christus.</em> Draco qui ante mulierem stat parituram,
ut filium ejus devoret, 1153, 37 sqq.
<dd>Projectus in terra, 1155, 15 sqq.
<p>Ecclesia in elationis celsitudine consistit, 1092, 41. <em>Vide Elatio, Asia.</em>---Merito
Deo gloriam tribuit, 1094, 17
sqq.
</p><dd>---Mentis desiderio ad verba legis
et prophetarum se convertit, quemadmodum
Joannes ad vocem quae illi
loquebatur, 1097, 16 sqq.
<dd>---Quomodo
falsos tentat, 1101, 47 sqq.
<dd>---Facta
haereticorum non haereticos odit, 1102, 50 sqq.
<dd>---Ab inimicis blasphematur, 1103, 49 sqq.
<dd>---Tribulationibus et
tentationibus omnis generis in hac vita
reservatur, 1004, 6 sqq.
<dd>---Per orbem
universum habitat, quo diabolus regnat, 1104, 39 sqq.
<dd>---Usque ad reastaurtionis
tempus sub gratia manet, 1108, 44 sqq.
<dd>---Templum est Dei, 1112, 30 sqq.
<dd>---Per coelum et sedem
designatur, 1116, 25 sqq.
<dd>---Vestimentis
albis induitur, 1117, 27 seqq.---Coronas
habet aureas, <em>ibid.,</em> 31 sqq.
<dd>---Nubi
merito comparatur, <em>ibid.,</em> 47
sqq.
<dd>---Per quatuor animalia generaliter
designatur, 1118, 17 sqq.; 1119, 10 sqq.
<dd>---Ante adventum Christi mediatoris
praesentiam anxia quaerebat, 1121, 11 seqq.---Throno, animalibus
et senioribus circumstantibus significatur, 1121, 34 sqq.
<dd>---Et omni tribu,
lingua et natione redemitur, 1122, 46
sqq.
<dd>---Temporibus antichristianis tanquam
luna in sanguine versa erit, 1127, 6 sqq.
<dd>---Ut liber involutus erit, <em>ibid.,</em> 26 sqq.
<dd>---Quomodo in nominibus patriarcharum
enitet, 1132, 12 sqq.
<dd>---Per
angelos, thronum, seniores et animalia
significatur, 1133, 30 sqq.
<dd><em>Vide supra.</em> Elatio non semper pro vitio ponitur,
sed aliquando pro culmine virtutis, 1092, 37 sqq.
<dd>Electi per faciem fulgentem ut sol
possunt intelligi, 1099, 36 sqq.
<dd>---Pauperes
sunt et divites, 1103, 43 sqq.
<dd>---Sunt
reges et sacerdotes, 1122, 52
sqq.
<dd>---Ex duodecim tribubus enumerantur, 1130, 27 sqq.
<dd>---Quid et quomodo
clamant, 1133, 13 sqq.
<dd>---In sanguine
Agni stolas suas lavant, 1134, 20 sqq.
<dd>---Quaenam erit eorum beatitudo,
<em>ibid.,</em> 24 sqq.
<dd>---Per altare designantur, 1135, 37 sqq.
<dd>Elias e Enoch Judaeos ad fidem convertent, 1122, 5 sqq.
<dd>---<em>Vide Testes.</em> Enoch. <em>Vide Elias, Testes.</em> Ephesus interpretatur voluntas sive
consilium suum, 1096, 26 sqq.
<dd>---Quod
ei scribitur de patientia et labore
ipsius, 1101, 10 sqq.
<dd>---Lapsus meus
et voluntas mea dicitur, 1103, 25 sqq.
<dd>Equus albus humanitatis Christi
symbolum, 1128, 32 sqq.
<dd>---Rufus antiqui
hostis est corpus, 1124, 17 sqq.
<dd>---Niger,
aperto tertio sigillo, apparens
malorum esuriem designat, <em>ibid.,</em> 35
sqq.
<dd>---Pallidus haereticos significat, 1125, 39 sqq.
<dd>Evangelistae per quatuor animalia
indicantur, 1118, 7 sqq.
<dd>Exterminans rex locustarum, id est
haereticorum, 1141, 8 sqq.
<dd>Ezechiel hominis speciem primo animali
vidit, cui leonis speciem inesse
Joannes asserit, 1118, 30 sqq.
<p>Facies fulgens ut sol electos figurat, 1099, 36 sqq.
</p><dd>---Angeli fulgens ut
sol incarnationem redemptoris manifestat, 1099, 45 sqq.
<dd>---Angeli fortis
incarnatio est, 1143, 44 sqq.
<dd>Fideles vasis fictilibus comparantur, 1109, 5 sqq.
<dd>---Quotidie passionem Christi
meditantes cum Christo ambulare
dicuntur, 1110, 34 sqq.
<dd>---Qui vitam
post baptismum coinquinant, de illis
non est desperandum, <em>ibid.,</em> 38 sqq.
<dd>---Per
poenitentiam rursus vestibus albis
splendebunt, <em>ibid.,</em> 44 sqq.
<dd>Fides prior venit, charitas sequitur, 1106, 33 sqq.
<dd>---Judaeorum praedicitur, 1111, 57 sqq.
<dd>---Crystallo comparatur, 1118, 4 sqq.
<dd>Filius Dei in forma servi non servum
esse Apocalypsi ostenditur, 1090, 31 sqq.
<dd>---De quo specialiter dicitur:
<em>Qui est, et qui erat, et qui venturus est, 1093, 1 sqq.</em>---Antequam de Virgine
nasceretur in tempore cuncta cum
Patre tempora fecit, 1093, 7 sqq.
<dd>---Vivos
et mortuos judicaturus est, <em>ibid.,</em> 9 sqq.
<dd>---Filius hominis una cum septem
candelabris aureis Ecclesiam designat, 1097, 37 sqq.
<dd>---Solus testis
dicitur, etsi tres sint qui testimonium
dant, 1113, 21 sqq.
<dd>---Dicitur sedens
super sedem, 1116, 30 sqq.
<dd>Flamma ignis amorem Dei figurat, 1098, 31 sqq.
<dd>Fons aquarum multiplicitatem donationum
Dei in sanctis indicat, 1134, 46 sqq.
<dd>Frigidus est quem tenet aut incredulitas,
aut crimen mortale, 1113, 30 sqq.
<dd>Fulgura de miraculorum signis intelligenda
sunt, 1117, 39 sqq.
<p>Gad, id est tentatio, 1131, 16 sqq.
</p><dd>Gaudia cruciatusque Ecclesiae singulari
intentione praedicuntur, 1090, 38 sqq.
<dd>Gladius praedicationem Veteris et
Novi Testamenti significat, 1099, 28
sqq.
<dd>---Oris est sermo, 1105, 34 sqq.
<dd>---Magnus
qui datur sedenti super
equum rufum diaboli potestatem figurat, 1124, 27 sqq.
<dd>Gratia theologice definitur, 1092, 53 sqq.
<dd>---In titulum salutationis litteris
apostolorum praemititur, <em>ibid.,</em> 55 sqq.
<p>Haeretici omnes Nicolaitae sunt, 1102, 44 sqq.
</p><dd>---Judaeorum nomine designantur, 1104, 1 sqq.
<dd>---Per locustas de
fumo putei abyssi exeuntes indicantur, 1139, 29 sqq.
<dd>Hierusalem visio pacis interpretatur, 1113, 2 sqq.
<dd>---Cur nova dicitur,
<em>ibid.,</em> 8 sqq.
<dd>---Crudeliorem Antichristi
patietur persecutionem, 1149, 8 sqq.
<p>Impii quantum lugebunt in die supremo
judicii, 1094, 47 sqq.
</p><dd>---Quid dicent
in hoc supremo die, 1128, 18 sqq.
<dd>Impoenitens quandiu in hac vita versatur,
movetur a Domino, non projicitur, 1102, 5 sqq.
<dd>Incarnatio Redemptoris per faciem
angeli fulgentem ut sol manifestatur, 1099, 45 sqq.
<dd>Infernus illi dicuntur, in quibus habitat
mors, 1125, 45 sqq.
<dd>Infideles hortantur ut vincant, id est
credant in Christum, 1110, 47 sqq.
<dd>Infirmitas magna est malos sustinere
non posse, 1101, 34 sqq.
<dd>Insulae homines sunt minoris justitiae, 1127, 38 sqq.
<dd>Intentio justificat et mortificat, 1110, 3 sqq.
<dd>Iris arcum significans reconciliationis
mundi per incarnationem figura est, 1116, 46 sqq.
<dd>---Tum baptismum aquae
et Spiritus sancti, tum judicium praecedens
per diluvium, ac subsequens per
ignem significat, 1117, 2 sqq.
<dd>---Capitis
Christi ejus est divinitas, 1143, 22 sqq.
<dd>Israel, id est vir Deum videns, electos
figurat, 1105, 13 sqq.
<dd>Issachar merces interpretatur, 1131, 49 sqq.
<p>Jaspis virentia paradisi pascua designat,
id est Christi divinitatem, in qua
omnia vivunt, 1116, 37 sqq.
</p><dd>Jerusalem. <em>Vide Hierusalem.</em> Jesus Christus quomodo interpretatur
Graece et Latine, 1090, 7 sqq.
<dd>---Quantum
dilexerit nos, mala quae pertulit,
manifestant, 1093, 49 sqq.
<dd>---In
quo reperiuntur simul regnum, tribulatio
et patientia, 1095, 22 sqq.
<dd>---Calculo
candido significatur, 1106, 4 sqq.
<dd>Jezabel uxor Achab, mater est fornicantium, 1106, 56 sqq.
<dd>---Cujus fornicatio
quatrimoda est, 1107, 4 sqq.
<dd>---Propheten
se dicens Dei servos seducit,
<em>ibid.,</em> 12 sqq.
<dd>---Interpretatur sanguinis
fluxus, <em>ibid.,</em> 17 sqq.
<dd>---Et sterquilinium,
<em>ibid.,</em> 31 sqq.
<dd>---Et qui
moechantur in ea unum sunt corpus
Satanae, 1107, 52 sqq.
<dd>Joannes Ecclesiae typum praetendit, 1091, 8 sqq.
</dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd>