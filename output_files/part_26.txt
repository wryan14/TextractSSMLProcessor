ant suum intellectum et laetitiam habeant; quia
Ecclesia, quando videt alios mandata Dei observare,
magnam laetitiam habet: postea in invicem sic laetabuntur,
et hic et in futurum. <em>Quia in verbo </em>[tuo]
spero, id est, in Christo habeo spem.
</p><p>VERS. 75.---<em>Cognovi, Domine, quia aequitas judicia
tua, et in veritate tua humiliasti me.</em> Quod dicit,
<nobr><sub></sub></nobr> cognovisse se judicia Domini, illud significat, [ut]
hominem animi tumore peccantem humiliatum corrigat,
et supplicantem sibi divina misericordia recipiat.
Quis enim dubitet summae aequitatis esse judicium,
ut qui per superbiam deliquit, devota humilitate
purgetur.
</p><p>VERS. 76.---<em>Fiat nunc misericordia tua, ut consoletur
me, secundum eloquium tuum servo tuo.</em> Fiat
ergo misericordia tua secundum promissionem tuam,
ut praesentibus muneribus accipiat mortalis vita solatium,
et futura aeternitatis bona patienter exspectet.
</p><p>VERS. 77.---<em>Veniant mihi miserationes tuae, et
vivam, quia lex tua meditatio mea est.</em> Sufficienter
expressum est, quod per misericordiam consequamur
<nobr><sub></sub></nobr> vitam aeternam; illa autem meditatio beatos
facit, qui operibus sanctis coelorum regna conquirunt.
</p><p>VERS. 78.---<em>Confundantur superbi quia injuste
iniquitatem fecerunt in me, ego autem exercebor in
mandatis tuis.</em> Confundantur. Quamvis saeviant superbi,
et iniquitatem operantur in sanctos, charitas
tamen piorum non refrigescit, et mandatorum Dei
exercitatio non desinit.
</p><p>VERS. 79.---<em>Convertantur mihi timentes te, et qui
noverunt testimonia tua.</em> Hoc est, ut me docente
cognoscentes ea ad te conversi fiant. <em>Et qui noverunt
testimonia tua, quos lectio quidem divina imbuit, sed
necdum opus salutis instruxit.</em>
</p><p>VERS. 80.---<em>Fiat cor meum immaculatum.</em> Hic
<nobr><sub></sub></nobr> cor pro anima ponitur, ac si dicat, fiat anima mea
sine peccato mortali. <em>In tuis justificationibus, ut non
confundar.</em> Hoc est ut non habeam confusionem
aeternam.
</p><p>VERS. 81.---<em>Defecit in salutare </em>[Ms., <em>salutari tuo</em>]
tuum anima mea, et in verbum tuum supersperavi.
Iste defectus, non fide se defecisse, significat, sed
in tanta desiderii magnitudine se fatigatum monstrat,
ut ad defectum felicissimum perveniret. <em>In salutare,
quod Hebraice dicitur Jesus:</em> <em>et in Verbum
tuum, id est, in Unigenitum, qui est virtus
Dei.</em>
</p><p>{369} VERS. 82.---<em>Defecerunt oculi mei in eloquium
tuum, dicentes, quando consolaberis me.</em> Ecce rursus
in oculis, sed utique interioribus, laudabilis et felix
<nobr><sub></sub></nobr> ille defectus, non veniens ex infirmitate animi, sed
ex fortitudine desiderii in promissum Dei; hoc enim
ait <em>in eloquium tuum:</em> tandiu enim dicit se defectum
pertulisse, donec exspectata incarnatio Domini cordis
aspectibus appareret. <em>Quando consolaberis me, id
est, quando veniet, quod promisisti?</em>
</p><p>VERS. 83.---<em>Quia factus sum sicut uter in pruina,
justificationes tuas non sum oblitus.</em> Superius petiverat
consolari, nunc causam reddit subveniendi. Uter
enim corpus mortale significat, pruina beneficium
conversionis [<em>Edit.,</em> conversationis] ostendit. Sicut
autem uter frigore glaciali contrahitur, sic carnis
nostrae incentiva vitiorum afflictione poenitentiae tenuantur,
ut justificationum Domini non obliviscantur.
</p><p><nobr><sub></sub></nobr> VERS. 84.---<em>Quot sunt dies servi tui, quando facies
de persequentibus me judicium? Sciens sanctorum
coetus usque in finem saeculi tentationibus diabolicis
membra Domini subjacere, interrogat, quando
mundus iste finiretur, ut de persecutoribus, id est
diabolo, cum ministris praeparata ultio compleatur:</em>
et celeritatem futuri judicii optabat, in quo jam beatis
erit requies, et gaudium sine fine mansurum.
</p><p>VERS. 85.---<em>Narraverunt mihi iniqui fabulationes,
sed non ut lex tua, Domine.</em> Narraverunt. Fabulas
vanarum opinionum, delectabilis eloquii arte compositas
ab iniquis, dicit esse narratas; sed nihil se in
eis utile reperisse, sicut in lege Domini, in qua eum
veritas, non verba delectant.
</p><p><nobr><sub></sub></nobr> VERS. 86.---<em>Omnia mandata tua veritas;</em> iniqui
persecuti sunt me, adjuva me. Contra haereticorum
fabulationes dicit omnia mandata Domini
esse veritatem. <em>Iniqui persecuti sunt me, scilicet docendo
perversa, suadendo falsa;</em> ergo adjuva me,
ut certem pro veritate tua usque ad mortem.
</p><p>VERS. 87.---<em>Paulo minus consummaverunt me in
terra, ego autem non dereliqui mandata tua.</em> Valde
me corporalia vitia in terram humiliassent, nisi custodissem
mandata divina.
</p><p>VERS. 88.---<em>Secundum misericordiam tuam, Domine,
vivifica me:</em> in aeternam vitam, quia jam non
mihi vivo, vivit vero in me Christus. <em>Ut custodiam
testimonia oris tui.</em> Vel ea quae in lege mandasti, vel
illa quae in Evangeliis protulisti.
</p><p><nobr><sub></sub></nobr> VERS. 89.---<em>In aeternum, Domine, verbum tuum
permanet in coelo.</em> Dicit verbum Domini permanere
in coelo, id est in sanctis, quos de morte facit vivere,
et de tribulatione gaudere; sive in coelestibus
virtutibus, quae ejus semper insistunt ministerio.
</p><p>VERS. 90.---<em>In saeculum saeculi veritas tua, fundasti
terram et permanet.</em> Saeculum legem et prophetas;
<em>saeculi significat Evangelia et apostolos, in quibus
est veritas, quae est Christus Dominus:</em> terram
autem, hoc est humanam naturam, ex parte totum
significans, in sanctis fundavit, ut in sua credulitate
permaneant: quia nisi ipse fundasset, non crederent,
nec permanerent: <em>fundasti terram et permanet.</em>
</p><p>VERS. 91.---<em>Ordinatione tua perseverat dies,</em> quoniam
<nobr><sub></sub></nobr> omnia serviunt tibi. Quoties singulari numero
dies ponitur, venturus ille sempiternus, qui sine nocte
est, significatur; tunc illi omnia subjecta serviunt:
serviunt et adversarii, licet non sponte, dum
damnati poenas perennes suo jussu merito sustinebunt.
</p><p>VERS. 92.---<em>Nisi quod lex tua meditatio mea est,
tunc forte periissem in humilitate mea.</em> Beata plebs
martyrum in tanta tormentorum humiliatione afflicta
asserit, se posse perire, nisi legis meditatio subveniret
consolando, quae dixit: <em>Beati qui persecutionem
patiuntur.</em> Lex ista fides est, quae per dilectionem
operatur: in cujus meditatione permanens, per auxilium
gratiae tuae promeretur, ut in tribulationum humilitate
non pereat in aeternum.
</p><p><nobr><sub></sub></nobr> VERS. 93.---<em>In aeternum non obliviscar justificationes
tuas, quia in ipsis vivificasti me.</em> Justificationes
dicit legales observationes sub umbra, quae veritatis
indicio [<em>Ms.,</em> indicia] venturae perfectionis beneficium
praestabant. Has ergo justificationes non debemus
oblivisci, quae nobis fidei et vitae primordia
praestiterunt.
</p><p>VERS. 94.---<em>Tuus sum ego, salvum me fac, quoniam
justificationes tuas exquisivi.</em> Ego tuus famulus,
et tu Deus meus, a te posco salvari: quia vanitas
non est mihi [<em>Ms.,</em> quia venter non est mihi Deus],
nec sum inani gloriae deditus, sed justificationibus
tuis.
</p><p>{370} VERS. 95.---<em>Me exspectaverunt peccatores,</em>
<nobr><sub></sub></nobr> ut perderent me, testimonia tua intellexi. Longo me
certamine adversae potestates impugnant, sed ego
intelligens testimonia tua consolationem recepi ex
eis.
</p><p>VERS. 96.---<em>Omnis consummationis vidi finem, latum
mandatum tuum nimis.</em> Consummationem dicit
omnium virtutum completivam perfectionem, cujus
finis est Christus, quem credendo praevidit venturum,
cujus et mandati latitudinem miratur. In quo
nimirum charitatem significat, quae sua latitudine
omnia mandata in se complectitur. Nam cum omnia
mandata finientur, ipsa sola in aeternum manebit.
</p><p>VERS. 97.---<em>Quomodo dilexi legem tuam, Domine?
tota die meditatio mea est.</em> Quomodo dilexi
legem tuam? Sic, inquit, dilexi legem fidei, quae per
<nobr><sub></sub></nobr> dilectionem operatur, ut tota die, id est toto tempore,
meditatio mea sit.
</p><p>VERS. 98.---<em>Super inimicos meos prudentem me fecisti
mandato tuo, quia in aeternum mihi est.</em> Inimici
prophetae Judaei sunt, qui spiritualiter non intelligunt:
quibus prudentiorem Propheta se dicit, quia in his
mandatis quae in aeternum servat, venturum Dominum
praevidet.
</p><p>VERS. 99.---<em>Super omnes docentes me intellexi,
quia testimonia tua meditatio mea est.</em> Quos superiori
versu inimicos dixit, hic doctores appellat,
magistros scilicet Pharisaeos designans, qui se ad litteram
tenentes spiritalem intelligentiam negligebant.
Talibus ergo doctoribus cohors evangelica melius
intelligit, quia, pravitatibus eorum repudiatis, sinceram
<nobr><sub></sub></nobr> doctrinam Domini per meditationem testimoniorum
ejus secundum veritatem intellectam [<em>Ms.,</em>
intellectus] accepit.
</p><p>VERS. 100.---<em>Super seniores intellexi, quia mandata
tua quaesivi.</em> Melius utique populus novus intellexit,
qui suscepit Christum ejus mandata perquirendo,
quam Judaicus, qui eum mortificando occidit
[<em>Ms.,</em> mortificandum credidit].
</p><p>VERS. 101.---<em>Ab omni via mala prohibui pedes
meos, ut custodiam verba tua.</em> Ab omni via mala;
membrorum est haec vox, non capitis. Non enim
ipse Salvator corporis ullis concupiscentiis pulsabatur,
ut ei necesse esset pedes suos custodire. Sic
enim verba Dei possumus custodire, si post malas
<nobr><sub></sub></nobr> nostras concupiscentias non eamus.
</p><p>VERS. 102.---<em>A judiciis tuis non declinavi, quia
tu legem posuisti mihi.</em> Tu legem Evangelii posuisti
mihi: illa enim Mosaica lex paedagogus fuit; ista
totius [<em>Edit.,</em> Lex Evangelii libertas totius] plenitudinis
donavit effectum. Merito ergo sanctus populus
de hac lege gaudebat, quam credendo susceperat.
</p><p>VERS. 103.---<em>Quam dulcia faucibus meis eloquia
tua, Domine, super mel et favum ori meo.</em> Fauces
enim cordis arcana significant, ubi eloquia Domini
spiritaliter intelliguntur et diliguntur. Mel est aperta
doctrina, favus secreta.
</p><p>VERS. 104.---<em>A mandatis tuis intellexi </em>[quia homo
ad occultorum sapientiam per obedientiam pervenit
<nobr><sub></sub></nobr> mandatorum] <em>Propterea </em>[inquit] <em>odio habui omnem
viam iniquitatis.</em> Necesse est enim ut oderit iniquitatem
amore justitiae.
</p><p>VERS. 105.---<em>Lucerna pedibus meis verbum tuum,
Domine, et lumen semitis meis.</em> Si in hujus saeculi
noctibus in nobis verbi Dei luceat lumen, non incident
[<em>Ms.,</em> incedunt] pedes nostri in laqueos funium
ac praecipitia fovearum, quae manus artis diabolicae
in nostris offendiculis praeparavit. <em>Et lumen semitis
meis, ut hoc lumine praeeunte, dum vitae istius semitas
gradimur, ad illam quae vera via est, perducamur.</em>
</p><p>VERS. 106.---<em>Juravi et statui custodire judicia
justitiae tuae.</em> Juravi autem appellavit juramentum
quod statuit per sacramentum, quia ita debet esse
<nobr><sub></sub></nobr> mens fixa in custodiendis judiciis justitiae Dei, ut sit
omnino pro juratione quod statuit.
</p><p>VERS. 107.---<em>Humiliatus sum usquequaque, Domine,
vivifica me secundum verbum tuum.</em> Didicit humilitatem,
quam Christus docuit, qui mitis est et
humilis corde. Ideo nunc deprecatur, ut sicut ille
post humilitatem formae servilis exaltatus est in gloriam
Dei Patris, ita et iste ab hac humilitate corporea
in vitam transferatur aeternam.
</p><p>VERS. 108.---<em>Voluntaria oris mei beneplacita fac,
Domine, et judicia tua doce me.</em> Vox Ecclesiae; ac si
dicat, vota mea, quae tibi offero, beneplacita [tibi]
sint, id est, acceptabilia et delectabilia. <em>Et judicia
tua doce me, hoc est, tua mandata,</em> ut intelligam et
<nobr><sub></sub></nobr> impleam.
</p><p>{371} VERS. 109.---<em>Anima mea in manibus meis
</em>[Ms., <em>tuis</em>] semper, et legem tuam non sum oblitus.
Justorum enim animae in manu Dei sunt, in cujus
manu sumus [<em>Ms.,</em> sunt] et nos et sermones nostri.
<em>Et</em> legem tuam, inquit, <em>non sum oblitus.</em> Tanquam ad
non obliviscendam Dei legem in manibus ipsius adjuvetur
ejus memoria.
</p><p>VERS. 110.---<em>Posuerunt peccatores laqueos mihi.</em>
Quos laqueos? secus viam positos et [<em>Ms.,</em> quod laqueus
secus viam ponitur et . . . ] si egressus fueris de
via, cadis in laqueos. Quid sunt isti laquei, nisi retiacula
[<em>Ms.,</em> tendicula] diaboli, vel suggestiones
daemonis? Vitia etiam et peccata possunt intelligi.
<nobr><sub></sub></nobr> <em>Et in mandatis tuis non erravi.</em> Vox Ecclesiae. Non
erravi a mandatis tuis, sed consisto in operatione.
</p><p>VERS. 111.---<em>Haereditate acquisivi testimonia tua
in aeternum, quoniam exsultatio cordis mei sunt.</em> Tua
testimonia et tua praecepta, hoc est, mea haereditas
in aeternum, et hic et in futuro. Quia exsultatio cordis
mei sunt tua testimonia, hoc est, mea exsultatio,
quia Ecclesia in mandatis Dei delectatur et
exsultat.
</p><p>VERS. 112.---<em>Inclinavi cor meum.</em> Non fui superbus,
sed humilis: et ideo inclinavi cor meum, ut te
intelligerem; quia superbi non inclinant cor in humilitatem.
Ad quid inclinavi cor meum? Dicit Ecclesia:
<em>ad faciendas justificationes tuas, hoc est, mandata.</em>
<nobr><sub></sub></nobr> <em>In aeternum propter retributionem vitae aeternae,
ut illam merear percipere.</em>
</p><p>VERS. 113.---<em>Iniquos odio habui et legem tuam
dilexi.</em> Cum dixisset, <em>iniquos odio habui,</em> posuit et
quare, addendo, <em>et legem tuam dilexi, ut demonstraret
non se in hominibus iniquis odisse naturam, quia
homines sunt;</em> sed iniquitatem, quia legis, quam diligit,
inimici sunt.
</p><p>VERS. 114.---<em>Adjutor et susceptor meus es tu, et
in verbum tuum supersperavi.</em> Adjutor in praesenti,
susceptor in futuro. Et in Verbo tuo sperabo, hoc
est, in Christo, quia Verbum Patris Filius est.
</p><p>VERS. 115.---<em>Declinate, a me maligni, et scrutabor
mandata Dei mei.</em> Maligni hic sunt daemones, vitia et
peccata, vel adversariae potestates: Quia dum ipsi
<nobr><sub></sub></nobr> tibi tendiculas praeparant, et suggestiones pessimas,
non potes scrutari mandata Dei tui, ut illa bene intelligas.
Sed si volueris poenitentiam agere, segregare
te habes ab illorum consortio.
</p><p>VERS. 116.---<em>Suscipe me, secundum eloquium tuum
et vivam, et non confundas me ab exspectatione mea.</em>
Vox Ecclesiae optantis ut veniat sponsus et suscipiat eam
sponsam sibi, sicut promisit in eloquio prophetarum.
<em>Et vivam in justitia, quia modo mortuus sum in peccatis.</em>
<em>Et non confundas me, si ille quem exspecto et
promisisti, veniat mihi.</em>
</p><p>VERS. 117.---<em>Adjuva me.</em> Auxilium rogat; <em>et salvus</em>
ero in anima, si veneris et me adjuves, <em>et meditabor
in tuis justificationibus semper, sine fine.</em>
</p><p>VERS. 118.---<em>Sprevisti omnes discedentes a justitiis</em>
<nobr><sub></sub></nobr> tuis, quia injusta cogitatio eorum. Declaratum est
cur assumebatur justificationum Domini frequens
meditatio, quoniam spernuntur a Domino, qui ab
ejus justificatione discedunt. Justificatio est peccatorum
pura confessio Domino: Qui tali se remedio
salvari [<em>Ms.,</em> sanare] despiciunt, injusta cogitatio eorum
est.
</p><p>VERS. 119.---<em>Praevaricatores reputavi omnes peccatores
terrae, ideo dilexi omnia testimonia tua.</em> Haec
enim dicit Propheta in persona Ecclesiae, quia ante
adventum Christi praevaricantes erant, quia sub debito
tenebantur, propter praevaricationem primi hominis
Adae. Non omnes peccatores praevaricatores,
sed omnes praevaricatores peccatores. <em>Ideo dilexi</em>
<nobr><sub></sub></nobr> testimonia tua, ne in his praevaricator appaream.
</p><p>VERS. 120.---<em>Infige timore tuo carnes meas, a judiciis
enim tuis timui.</em> Metuo futurum judicium, ideo
cruci tuae configens omnes concupiscentias carnis,
tibi convivere, tibi [commori, tibi consepeliri paratus
sum, ut in futuro tibi] vivere merear.
</p><p>VERS. 121.---<em>Feci judicium et justitiam, ne tradas
me persequentibus </em>[Ms., <em>calumniantibus</em>] me. Facit
autem judicium, quisquis contra se judicat, et pravitates
suas ante examen Domini justa exsecratione
condemnat: et justitiam facimus quando per justitiam
nos judicamus, quando delictorum [nostrorum]
judices [<em>Ms.,</em> vindices] sumus. Petit vero ne tradatur
peccatoribus, qui peccata damnavit. Persequentes
autem sunt diabolus {372} cum ministris suis, qui
<nobr><sub></sub></nobr> nos indefessa malitia persequuntur. Hinc etiam quotidie
rogamus admoniti dicentes: <em>Ne inducas nos in
tentationem.</em>
</p><p>VERS. 122.---<em>Suscipe </em>[Ms., <em>elige</em>] servum tuum in
bonum, non calumnientur me superbi. Suscipe me, id
est, ne illi impellant ut cadam in malum, tu suscipe
in bonum [<em>Ms.,</em> in bono]. Illi calumniantur [<em>Ms.,</em>
calumnientur] in superbia, tu in humilitate defende,
ut non mihi noceant calumniae superborum.
</p><p>VERS. 123.---<em>Oculi mei defecerunt in salutare
tuum, et in eloquium justitiae tuae.</em> [Oculi mei] in eloquium
justitiae Dei, hoc est, in promissionem Christi.
Defecisse dixit oculos cordis sui: non quia intentio
desiderantis animi victa succubuerit, sed quia
in exspectationem gratiae Dei toto mentis ardore transierit.
<nobr><sub></sub></nobr> Justitia autem [Dei] quam dixit, Christus est,
qui justos facit.
</p><p>VERS. 124.---<em>Fac cum servo tuo secundum misericordiam
tuam, ut ipse vota mea perficiat:</em> <em>Et justificationes
tuas doce me, ut eorum humilitatem, sicut
saepius optavi, possim advertere.</em>
</p><p>VERS. 125.---<em>Servus tuus sum ego, da mihi intellectum,
ut sciam testimonia tua.</em> A te ea discam et
non ab haereticis vel Judaeis. Quia nullum mihi tempus
est ab exercitatione [<em>Edit.,</em> exspectatione] tuae
servitutis otiosum.
</p><p>VERS. 126.---<em>Tempus bene faciendi, Domine, dissipaverunt
legem tuam.</em> Judaei utique, qui eam spiritaliter
non intellexerunt. Sed veniet tempus,
quando occulta illius Dominus faciet praedicatione
<nobr><sub></sub></nobr> evangelica reserari.
</p><p>VERS. 127.---<em>Ideo dilexi mandata tua super aurum
et topazion.</em> Sicut enim aurum cunctorum metallorum
praecellit pretium, ita topazius, omnium gemmarum
in se continens pulchritudinem, omnium vincit
honores. Ideo Propheta super haec omnia Dei
mandata diligit, quia in his adventum Domini, qui
mundum redempturus est, praenuntiatum intelligit.
</p><p>VERS. 128.---<em>Propterea ad omnia mandata tua dirigebar,
omnem viam iniquam odio habui.</em> Qui super
aurum et gemmas legem Domini diligebat, necesse
fuit ut ad omnia mandata ejus rectissimus appareret,
et odisset perversam viam, quia meruit amare
rectissimam. Iniqua siquidem via est, quae nos perducit
ad vitia; recta autem virtutum, quae nobis indulgentiam
<nobr><sub></sub></nobr> et salutem tribuit.
</p><p>VERS. 129.---<em>Mirabilia testimonia tua, Domine,
ideo scrutata est ea anima mea.</em> Vide in his aliud agi,
aliud figurari. Ideoque, quod mihi mirum est, diligentius
perscrutor, ut cuncta te declarante cognoscam.
</p><p>VERS. 130.---<em>Declaratio sermonum tuorum illuminat
me, et intellectum dat parvulis.</em> Sancta plebs
dicit se illuminatam declaratione sermonum Domini,
utique prophetarum Domini, qui diu absconditi sunt:
Ut est: <em>Ecce virgo concipiet, etc.</em> <strong>(Isa., VII, 14.)</strong> Et:
<em>Videbit omnis caro salutare Dei, etc.</em> <strong>(Luc. III, 6)</strong>.
Nunc per adventum Domini, illis sermonibus actis
et completis, illuminata cernit omnia, Verbum carnem
<nobr><sub></sub></nobr> factum, Virginem peperisse, mutos locutos
esse: haec autem omnia parvulis, id est humilibus
praestant purum intellectum.
</p><p>VERS. 131.---<em>Os meum aperui et attraxi spiritum,
quia mandata tua desiderabam.</em> Os meum aperui confitendo,
sine te nil me posse; et attraxi in me spiritum
gratiae, per quem confido [<em>Edit.,</em> considero]
implere me posse quae desiderabam, id est mandata
tua.
</p><p>VERS. 132.---<em>Aspice in me et miserere mei, secundum
judicium diligentium nomen tuum.</em> Id est, secundum
judicium quod in eos fecisti qui diligunt nomen
tuum. Quoniam ut diligeremus [<em>Ms.,</em> diligerent. . .]
te, prius dilexisti nos [<em>Ms.,</em> eos]. Judicium quippe
est Domini, ut nomen suum palam faciat, et misericordiam
<nobr><sub></sub></nobr> largiatur.
</p><p>VERS. 133.---<em>Gressus meos dirige secundum eloquium
tuum, et non dominetur mei omnis injustitia.</em>
Gressus quid, nisi [ut] Dei praecepta, quae [imponit]
jubendo, impleri faciat adjuvando? Gressus significat
motus animae: hos sancta cohors secundum eloquium
Domini postulat dirigi, qui rectum iter monstrant et
mandant ingredi. <em>Et non dominetur mei </em>[Edit., <em>ut .</em> . .
in eis] injustitia; scivit enim quod in hac vita penitus
excludi non poterat, cujus videlicet dominum
[<em>Ms.,</em> dominium] sibimet subdere precatur.
</p><p>VERS. 134.---<em>Redime me a calumniis hominum,
ut custodiam mandata tua.</em> Tu age [<em>Edit.,</em> tange] infuso
spiritu tuo, ne me calumniae hominum terroribus
vincant, et a tuis mandatis {373} ad sua mala
<nobr><sub></sub></nobr> facienda [<em>Ms.,</em> facta] traducant. Si enim hoc mecum
egeris, inter ipsas calumnias custodiam mandata
tua.
</p><p>VERS. 135.---<em>Faciem,</em> inquit, <em>tuam illumina super
servum tuum, id est, tuam manifesta, subveniendo et
opitulando, praesentiam.</em> <em>Et doce me justificationes
tuas;</em> doce, utique ut faciam.
</p><p>VERS. 136.---<em>Exitus aquarum deduxerunt oculi
mei, quia non custodierunt legem tuam.</em> Veram semper
agit poenitentiam hic sanctus, et non cessat fluentis
lacrymarum antiqua delicta diluere, ut tu intelligas,
nisi veram poenitentiam egeris, tibi facile non
dimitti quae gesseris. Vera est enim poenitentia jugiter
fletibus commissa diluere, et abluta non iterare.
</p><p>VERS. 137, 138.---<em>Justus es, Domine,</em> et rectum
<nobr><sub></sub></nobr> judicium tuum. Mandasti justitiam testimonia tua, et
veritatem tuam nimis. Magna est enim in utroque justitia
Dei, rectumque judicium, quo et peccatori
poena decernitur, et poenitenti justificatio non denegatur.
<em>Nimis ad utrumque pertinet, sive ad justitiam,
sive ad veritatem.</em>
</p><p>VERS. 139.---<em>Tabescere me fecit zelus domus tuae,
quia obliti sunt verba tua inimici mei.</em> Zelus iste amoris
est, non laboris: sancta enim aemulatione inimicos
suos vult esse correctos; dolens et tabescens,
quod obliti sint verborum Dei.
</p><p>VERS. 140.---<em>Ignitum eloquium tuum vehementer,
et servus tuus dilexit illud.</em> Quia sicut peccatum consumit,
ita peccantem, si convertatur, illuminat. Iste
<nobr><sub></sub></nobr> ignis sermo Christi est, de quo dicit: <em>Ignem veni mittere
in terram;</em> quid autem volo, nisi ut ardeat <strong>(Luc.
XII, 49)</strong>? Hunc ignem dicit se dilexisse, quia vitam
confert, et honorem remediumque generi humano.
</p><p>VERS. 141.---<em>Adolescentior sum ego et contemptus,
justificationes tuas non sum oblitus.</em> Bene hic duorum
populorum intelligitur significatio: quia junior populus
contemptus est a majore, qui tamen, Dei gratia
donante, mandata ejus non est oblitus.
</p><p>VERS. 142.---<em>Justitia tua justitia in aeternum, et
lex tua veritas.</em> Justitia Domini manet in aeternum,
et qui custodit ejus veritatem, aeterna felicitate gaudebit.
Hanc populus Christianus intellexit, et ideo
veritate completus est, quae est Christus Dominus,
qui dixit: <em>Ego sum via, veritas et vita.</em>
</p><p><nobr><sub></sub></nobr> VERS. 143.---<em>Tribulatio et angustia invenerunt me,
mandata tua meditatio mea est.</em> Saevitia inimicorum
infert huic juniori tribulationem, sed non amittit charitatem.
Meditatio enim ipsius mandata sunt Dei:
ex quibus his, qui eum oderunt, dilectionem rependet.
</p><p>VERS. 144.---<em>Aequitas testimonia tua in aeternum,
intellectum da mihi, et vivam.</em> Pulchre post [<em>Ms.,</em> contra]
tribulationes et angustias, quae temporalia sunt,
posita est aequitas in aeternum esse mandatorum
[<em>Edit.,</em> mandatum] Dei, ut tali spe unusquisque
contemneret, quae temporalia esse sentiret. <em>Da mihi
intellectum, utique, ut mundi istius pericula transitura
et temporanea intelligam.</em> Vivifica me, spe scilicet
futurae retributionis.
</p><p><nobr><sub></sub></nobr> VERS. 145.---<em>Clamavi in toto corde meo, exaudi
me, Domine, justificationes tuas requiram.</em> Hunc clamorem
non corporeae vocis, sed mentis spiritalis esse
saepe memoravimus, per quem justi a Deo exaudiuntur:
qui praecipue eorum [<em>Ms.,</em> vel ille precibus eorum]
pium pandit affectum. Justificationes autem dicit,
non saeculi divitias se exquirere; neque ad noscendas
tantum, sed ad implendas eas.
</p><p>VERS. 146.---<em>Clamavi ad te, salvum me fac, ut
custodiam mandata tua.</em> Nunc demonstrat clamorem
superius ad Deum effusum, hoc est, ut animam salva
fidei ratione roboraret, et corpori praestaret sanitatem,
revera utique, ut Domini mandata custodire
possit.
</p><p>VERS. 147.---<em>Praeveni in maturitate, et clamavi,</em>
<nobr><sub></sub></nobr> in verba tua supersperavi. Immaturitas itaque nocturnum
tempus est, quod non est maturum, id est opportunum,
ut agant aliquid vigilando, quod etiam
vulgo dici solet, hora importuna. Vetera vitia pudicitia
juvenili praevenit, qui per maturitatem vivacis
animi nunquam spem suam a verbis Dei removet.
</p><p>VERS. 148.---<em>Praevenerunt oculi mei ad te diluculo,
ut meditarer eloquia tua.</em> Non eum lux soporatum
reperit, sed vigilantem strenue, et circa divina eloquia,
oculorum spiritalium intentione, meditantem.
</p><p>{374} VERS. 149.---<em>Vocem meam exaudi, Domine,
secundum misericordiam tuam, et secundum judicium
tuum vivifica me.</em> Definit in nullo homine esse
praesumendum, nisi in sola Dei pietate, quae ex miseris
<nobr><sub></sub></nobr> beatos facit, ex captivis liberos, ex mortuis vivos.
<em>Secundum judicium tuum, quo supplicantibus
parcis:</em> vivificari enim non potest, nisi qui in se propriam
non habet vitam.
</p><p>VERS. 150.---<em>Appropinquaverunt persequentes me
iniquitati </em>[Ms., <em>iniquitate</em>], a lege autem tua longe facti
sunt. Tunc appropinquant [persequentes], quando
usque ad carnem cruciandam perimendamve perveniunt:
sed quanto viciniores sunt persequentes isti,
tanto longiores sunt a lege justitiae.
</p><p>VERS. 151.---<em>Prope es tu, Domine, et omnes viae
tuae veritas.</em> Contra illam proximitatem persecutionis,
vicinitatem Domini sibi dicit remedium, unde salutis
auxilium noverat venturum, non [per] itineris locum,
sed per veritatem mandatorum Dei cordibus sanctorum
<nobr><sub></sub></nobr> illapsam.
</p><p>VERS. 152.---<em>Initio cognovi de testimoniis tuis, quia
in aeternum fundasti ea.</em> Quae sunt ista testimonia,
nisi quibus testatus est Deus, daturum se [regem]
regnumque filiis [suis] sempiternum? Et ideo ipsa
testimonia in aeternum fundata: quoniam id quod
promisit, aeternum est; quoniam fundamentum promissionis
est Christus, in quo hujus spei testimonia
vera sunt, quae hic ab initio cognovisse se dicit,
quia verbis Ecclesiae loquitur, quae ab initio generis
humani exorta nullis generationibus defuit.
</p><p>VERS. 153.---<em>Vide humilitatem meam, et eripe
me, quia legem tuam non sum oblitus.</em> Quod hic <em>vide,
ait, ad martyres pertinet </em>[<em>Ms.,</em> quod hic videtur ad
martyres pertinere], quorum corpus affligitur ut vilitas
<nobr><sub></sub></nobr> pecudum. Sequitur: <em>Et eripe me, unde scilicet,
nisi de poenarum urgentium necessitate et de periculo
mortis? Legem vero hic illam sententiam dicit,
quae ait:</em> <em>Omnis qui se exaltat, humiliabitur, et qui se
humiliat, exaltabitur</em> <strong>(Luc. XIV, 11)</strong>. Hanc se dicit non
oblitum usque in finem vitae.
</p><p>VERS. 154.---<em>Judica judicium meum, et redime
me, propter eloquium tuum vivifica me.</em> Judicavi ego
nihil me scire nisi [Jesum] Christum, qui ad redemptionem
mundi venire promissus est: juxta hoc ergo
judicium ego a te vivificer in eloquiis tuis. <em>Redime
me, quem redimere non poteras, nisi credentem.</em> <em>Propter
eloquium tuum vivifica me.</em> Illud scilicet eloquium,
ubi promittit: <em>Qui credit in me, non morietur in
aeternum.</em>
</p><p><nobr><sub></sub></nobr> VERS. 155.---<em>Longe est a peccatoribus salus, quia
justificationes tuas non exquisierunt.</em> Hoc specialiter
intelligendum aestimo de Judaeis, qui salutem, id est,
Dominum Salvatorem, a se longius effecerunt non
credendo ei; qui testimoniis non crediderunt, in quibus
praefiguratus est adventus Domini Salvatoris.
Ideo a salute longe facti sunt, qui respuerunt auctorem
salutis.
</p><p>VERS. 156.---<em>Misericordiae tuae multae, Domine,
secundum judicium tuum vivifica me.</em> [Miserationes
sunt Domini, per quas afflictis et sauciatis diversis
modis subvenire dignatus est.] <em>Secundum judicium
tuum vivifica me.</em> Judicium utique est, quod petere
debemus, quando humilitatis satisfactione nos prosternimus,
<nobr><sub></sub></nobr> et peccata nostra confitemur: tunc enim
judicium Domini est, talibus misereri in confessione.
</p><p>VERS. 157.---<em>Multi qui persequuntur me et tribulant
me, a testimoniis tuis non declinavi.</em> Vox ista est
Ecclesiae in martyribus suis, qui inter tormenta et
multiplicata supplicia persequentibus non cesserunt:
inde et numerosa multitudo martyrum palmam invenit;
quia a testimoniis Domini se nullatenus declinare
testati sunt inter tormenta varia.
</p><p>VERS. 158.---<em>Vidi non servantes pactum, et tabescebam,
quia testimonia </em>[Ms., eloquia] <em>tua non custodierunt.</em>
Qui sunt qui pactum non servaverunt, nisi
qui tribulationes multorum persequentium non ferentes,
a Dei testimoniis declinaverunt? Haec ergo,
<nobr><sub></sub></nobr> inquit, cum viderem, tabescebam, dolens eos a tanta
gloria decidisse.
</p><p>VERS. 159.---<em>Vide, quia mandata tua dilexi, Domine,
in misericordia tua vivifica me.</em> Ipsa est fructuosa
tolerantia, quae saevitiam persequentium dilectione
suscipit mandatorum.
</p><p>VERS. 160.---<em>Principium verborum tuorum veritas,
et in aeternum omnia judicia justitiae tuae.</em> A veritate
tua, inquit, verba procedunt, et ideo vera
[<em>Ms.,</em> veracia] sunt, et neminem fallunt; quibus pronuntiatur
[<em>Ms.,</em> praenuntiatur] vita justo, poena impio.
</p><p>VERS. 161.---{375} <em>Principes persecuti sunt me gratis,
et a verbis tuis formidavit cor meum.</em> Terreni reges
Ecclesiam Christi [gratis] persecuti sunt, nullam
causam persecutionis habentes, cum eos Christiani
<nobr><sub></sub></nobr> in nullo laederent. [Cum autem (<em>Edit.,</em> et ipsi)] Christianis
negationem veritatis extorquere non possent,
habuerunt verba minantia, intulerunt saeva supplicia:
sed ipsi martyres verbi Domini meminerant:
<em>Nolite timere eos, qui occidunt corpus</em> <strong>(Matth. X, 28)</strong>.
</p><p>VERS. 162.---<em>Laetabor ego super eloquia tua, sicut
qui invenit spolia multa.</em> Martyres, quamvis humili
sorte morerentur, inveniebant spolia multa, quando
praemia divina recipiebant; ipsos quoque persecutores
conversos ad Dominum gaudebant, ut ipsi magis
fieren spolia, qui vitas adimerent [<em>Edit.,</em> adjuverat]
innocentium. Et ideo laetari se dicit in eloquiis Domini,
id est, in admonitionibus sacris, sicut victor
praedam accipiens.
</p><p><nobr><sub></sub></nobr> VERS. 163.---<em>Iniquitatem odio habui et abominatus
sum, legem autem tuam dilexi.</em> Mente contuendum
[<em>Ms.,</em> condendum] est, quod [amorem bonarum, malarum
rerum odio comprobavit, quoniam (<em>Edit.,</em>
amor est bonarum malarumve rerum, ideo comprobavit,
quomodo)] animus noster, si iniquitatem reciperet,
nequaquam se legi dominicae sub integritate
cunjungeret. Non dicit hominem iniquum, sed iniquitatem
se dicit odisse, et (quod fas est) eam abominatum
fuisse, quod a lege sit aliena; seque legem
Domini perfecta voluntate diligere. Qui sunt qui
diligunt Dominum [<em>Ms.,</em> Deum], nisi qui oderunt
iniquitates?
</p><p>VERS. 164.---<em>Septies in die laudem dixi tibi super
judicia justitiae tuae.</em> Si ad litteram hunc numerum
<nobr><sub></sub></nobr> velimus advertere, septem illas significat vices [<em>Edit.,</em>
voces], quibus se monachorum pia devotio consolatur,
id est, Matutinum, Tertia, Sexta, Nona, Lucernaria,
Completorium, Nocturnum [Matutinos Completorios,
Nocturnos]. Si vero spiritaliter intendas,
continuationem magis dictam sapienter advertis, ut
est illud: <em>Benedicam Dominum in omni tempore.</em>
Septies Deum per diem laudat, quia mens ejus in
pleno splendore perdurans, ad illum septimum diem,
id est, sabbatorum sabbatum, qui est requies aeterna,
festinat.
</p><p>VERS. 165.---<em>Pax multa diligentibus legem tuam,
Domine, et non est illis scandalum.</em> Pax multa mentis
puritas et fidei copia declaratur, quae contra vitia
decenter opponimus: nam Deum falso amore diligit,
<nobr><sub></sub></nobr> qui scandalizatur in fratrem [<em>Ms.,</em> fratre].
</p><p>VERS. 166.---<em>Exspectabam salutare tuum, Domine,
et mandata tua dilexi.</em> Jesum Dominum omnium salutare
exspectamus [<em>Ms.,</em> Salvatorem exspectavi],
et ea, quae in lege et prophetis mandata fuerunt, feci.
Spes praemii dilectionem generat mandati.
</p><p>VERS. 167.---<em>Custodivit anima mea testimonia
tua, et dilexit ea vehementer.</em> Custodivit ad tolerantiam
martyris pertinet; <em>dilexit vero ad charitatem
tormentis omnibus fortiorem:</em> et ipsa dilectio vehementer
augenda est, quia totius amicitiae ibi explicatur
charitas [<em>Ms.,</em> agenda est, quia totius animi
nisibus explicatur].
</p><p>VERS. 168.---<em>Servavi mandata tua et testimonia
tua, quia omnes viae meae in conspectu tuo Domine.</em>
<nobr><sub></sub></nobr> Servat autem praecepta et testimonia, qui vias Dei
incedit, nec quidquam in actu vel cogitatu agit, quod
divina contemplatione habeatur indignum.
</p><p>VERS. 169.---<em>Appropinquet oratio </em>[Ms., <em>Adpropiet
deprecatio</em>] mea in conspectu tuo, Domine, juxta eloquium
tuum da mihi intellectum. Proximam tibi fieri
orationem meam deprecor, Domine, ut a te intellectum
capiens, nil aliud nisi quod oportet, exorem.
</p><p>VERS. 170.---<em>Intret oratio mea in conspectu tuo,
Domine, secundum eloquium tuum eripe me.</em> Gradatim
ascendit sancta petitio nostra: qui ante dixit:
<em>Appropinquet </em>[Ms., <em>Adpropiet</em>], nunc dicit <em>intret.</em> Prius
fuerat, ut appropinquaret, deinde ut in conspectum
Domini intrare posset. Et superius dixit, secundum
eloquium tuum [da mihi intellectum, hic dicit, secundum
<nobr><sub></sub></nobr> eloquium tuum] eripe me, ut et ibi superna videat,
quae desiderat, et hic [ab] aeternae concupiscentiae labe
purgetur.
</p><p>VERS. 171.---<em>Eructabunt labia mea hymnum, cum
docueris me justificationes tuas.</em> Si per puram conscientiam
reserata fuerint a te labia mea, tunc dignum
laudationis proferent hymnum: et illum scilicet
hymnum, quem a tuis justificationibus imbutus
edocear.
</p><p>VERS. 172.---{376} <em>Pronuntiabit lingua mea eloquium
tuum, quia omnia mandata tua aequitas.</em> Nihil
est enim aliud in eloquiis tuis, Domine, nisi pax, nisi
aequitas, nisi vita: hoc corde credam, hoc labiis eloquar,
hoc lingua pronuntiabo [<em>Ms.,</em> pronuntiem].
</p><p><nobr><sub></sub></nobr> VERS. 173.---<em>Fiat manus tua, ut salvet me, quoniam
mandata tua elegi.</em> Cum dicit: <em>Fiat manus tua,
designat Dominum Salvatorem, qui factus ex semine
David secundum carnem, per quem facta sunt
universa, et reguntur.</em> Manum enim hic dexteram
debemus accipere. Postulat autem venire Salvatorem,
per quem se noverat salvandum. Quod autem dicit:
<em>Elegi mandata tua, omnia se pericula amori Domini
postposuisse testatur.</em>
</p><p>VERS. 174.---<em>Concupivi salutare tuum, Domine, et
lex tua meditatio mea est.</em> Ipsum videre concupiveram,
quem de utero virginali illis adhuc temporibus
credebam esse venturum; et ut sibi hanc scientiam
de Scripturis divinis pervenisse demonstraret, sequitur:
<em>Et lex tua meditatio mea est.</em> In prophetis
<nobr><sub></sub></nobr> enim concupiverat Christum Dominum nasciturum,
de quo lex et prophetae loquebantur.
</p><p>VERS. 175.---<em>Vivet anima mea, et laudabit te,</em> et
<nobr><sub></sub></nobr> judicia tua adjuvabunt me. Ad ipsum loquitur, quem
desiderat intueri, promittens animam suam in aeternum
vivere, quam salubriter noverat credidisse.
<em>Laudabit te, cantico scilicet novo per fidem puram.</em>
Judicia autem dicit, quae famulis suis Dominus dicturum
se promittit, ut est: <em>Venite, benedicti.</em>
</p><p>VERS. 176.---<em>Erravi sicut ovis, quae periit;</em> quaere
servum tuum, Domine, quia mandata tua non sum
oblitus. Una ovis, est congregatio sanctorum et fidelium;
et unus est pastor Dominus Christus eorum.
Et respice quam infimae rei comparati sunt homines,
quando Christi gratiam deserunt: ovi videlicet erranti,
quae pericula patitur [<em>Ms.,</em> periculis patet]
luporum; et bene dictum est, <em>quae perierat, ut cognosceres
misericordia Domini fuisse repertam.</em> [Ipsi]
<nobr><sub></sub></nobr> gloria cum aeterno Patre et Spiritu sancto in saecula
saeculorum. Amen.
</p><p>MAGISTRI ALBINI FLACCI ALCUINI
EXPOSITIO IN PSALMOS GRADUALES, QUI ET CANTICUM GRADUUM DICUNTUR. 
</p><p><nobr><sub></sub></nobr> Gradus sunt ascendentium vel descendentium:
sed hi gradus XV ascendentium sunt, quem numerum,
id est [quintum decimum], si a primo usque
ad ultimum computes, fiunt [<em>Edit.,</em> sunt] centum
viginti. Super quem numerum Spiritus sanctus in
coenaculo, id est, loco ascensionis venit, ut nobis
<nobr><sub></sub></nobr> monstraret, per hos XV gradus ad summae perfectionis
altitudinem ascendendum esse. Ideo Deus [<em>Ms.</em>
Dominus] de coelo descendit ad nos in terram, ut
nos de terra ascendamus in coelum. Ideo ille descendit
in vallem lacrymarum nostrarum, ut nos ascendamus
in beatitudinem laetitiae illius. Sed audiamus
unde iste, qui hos psalmos nobis ad salutem decantavit,
initium ascendendi inchoarit, vel quomodo nos
ascendere voluerit. Siquidem primus gradus ascensionis
nostrae est humilitas, ut intelligamus nos peccatores,
et ad Dei gratiam nobis convolandum esse, ideo ait:
</p><p>PSALMUS CXIX.
</p><p>VERS. 1.---<em>Ad Dominum, cum tribularer, clamavi,
et exaudivit me.</em> Tribulatio est haec vita, ex qua,
<nobr><sub></sub></nobr> qui humiliter ad Deum clamant, sicut Publicanus
qui ait: <em>Deus propitius esto mihi peccatori</em> <strong>(Luc.
XVIII, 13)</strong>, exaudiuntur. Sed videamus quid iste
poenitens clamet.
</p><p>VERS. 2.---<em>Domine, libera </em>[animam meam] a labiis
iniquis, et a lingua dolosa. Labia iniqua sunt,
quae nos suggerendo ad iniquitatem sollicitare nituntur;
lingua dolosa est, quae nos avertere vult de via
justitiae. Illa nos ad peccandum suggerunt; ista nos
a benefaciendo retrahit. Sed consideremus, quid nobis
ad has preces respondeat Dominus.
</p><p>VERS. 3.---{377} <em>Quid detur tibi, aut quid apponatur
tibi ad linguam dolosam? Ecce quid tibi dabitur
ad respondendum linguae dolosae, quae solet, non
consulendo tibi, sed subvertendo te, dicere:</em> Non potes
<nobr><sub></sub></nobr> saeculum dimittere, non potes tam arctam [viam]
et tam angustam portam ingredi.
</p><p>VERS. 4.---<em>Sagittae potentis acutae cum carbonibus
desolatoriis.</em> Id est, quod in Evangelio dicitur: <em>Apud
homines hoc impossibile est, apud Deum omnia possibilia
sunt</em> <strong>(Matth. XIX, 26)</strong>. Sagittae potentis verba
<nobr><sub></sub></nobr> Dei sunt, quae transfigunt corda nostra ad contemnendum
saeculum, et ad amandum Deum: ex quibus sagittis
amor excitatur, non interitus comparatur.
<em>Cum carbonibus desolatoriis, id est vastatoriis.</em> Sed
si parum est verbis sagittare, sufficiat exemplis demonstrare.
Qui fuerant [<em>Ms.,</em> fuerint] peccatis nigri
et frigidi, iterum charitate Dei accensi vastaverunt et
destruxerunt opera diaboli in cordibus suis, ut praepararent
habitationem Deo in semetipsis, et post
multa peccata multum dilexerunt Deum: ideo multum
dimittetur [<em>Ms.</em> multa dimittuntur] eis. Sequitur vero:
</p><p>VERS. 5, 6.---<em>Heu me! quia incolatus meus prolongatus
est, habitavi cum habitantibus Cedar, multum
incola fuit anima mea.</em> Ecce iste a lingua dolosa
liberatus, verbo Dei sagittatus, exemplis multorum
<nobr><sub></sub></nobr> roboratus, quid proficiat, quove ascendere quaerat,
videamus. Heu me! inquit, quod incolatus meus prolongatus
est! Vox dolentis et miseriam [suam] plangentis,
quod diu [in] peregrinatione hujus mortalitatis
incolatus ejus prolongetur. Incola vero est qui terram
alienam colit. Unde iste se plangit, et ad patriam suspirans
redire, addidit: <em>Habitavi cum habitantibus
Cedar.</em> Cedar tenebrae interpretantur. Significat autem
peccatores, inter quos in hoc saeculo justi peregrinantur,
necdum extremo judicii ventilabro area,
id est Ecclesia, purgata et segregata: unde iste desiderans
ascendere ait: <em>Multum incola fuit anima
mea.</em> Corpus locis, et anima affectibus peregrinatur.
Unde iste sagitta charitatis vulneratus toto desiderio
ad coelestem anhelat patriam. Sequitur:
</p><p><nobr><sub></sub></nobr> VERS. 7.---<em>Cum his qui oderunt pacem, eram pacificus,
cum loquebar illis, impugnabant me gratis.</em>
Qui sunt qui oderunt pacem, nisi qui scindunt unitatem
Ecclesiae, volentes doctores veritatis videri,
cum sint magistri erroris? <em>Dum loquebar illis, impugnabant
me gratis.</em> Qui impugnare contendunt doctores
ecclesiasticae fidei, et hoc gratis: quia illos corrigere
quaerunt, et unitati [<em>Edit.,</em> unitatem] sanctae
Ecclesiae conjungere.
</p><p>PSALMUS CXX.
</p><p>Primus gradus ascensionis nostrae [est] humilitatis
nostrae contribulatio, secundus est fides. Et sciendum
est quod nihil aliud sunt hi gradus ascensionis nostrae,
nisi salutis nostrae profectus; ideo in his canticis
docemur ascendere, sed ascendere in corde, in affectu
<nobr><sub></sub></nobr> bono, in fide et spe et charitate, et in desiderio perpetuitatis
et vitae aeternae. Unde in hoc sequente psalmo
dixit:
</p><p>VERS. 1. <em>Levavi oculos meos in montes, unde veniet
auxilium mihi.</em> Montes isti, sancti sunt in altitudine
positi, claritate illuminati, sed ab illo qui est <em>lux
vera, quae illuminat omnem hominem venientem in
hunc mundum.</em> Unde consequenter per fidem intellexit
iste ascensor ab hoc monte [<em>Edit.,</em> ad hunc
montem], qui est super verticem montium elevatus,
auxilium sibi esse petendum, sperandum accipiendumque;
ideo ait:
</p><p>VERS. 2.---<em>Auxilium meum a Domino, qui fecit
coelum et terram.</em> Et subsecutus adjunxit, loquens ad
<nobr><sub></sub></nobr> illum montem a quo sibi unicum speravit auxilium:
</p><p>VERS. 3.---<em>Non des in commotionem pedem meum,
neque dormitet qui custodit te.</em> Fac firmum stare pedem
[<em>Ms.,</em> me firmo stare pede] meum in ascensione
salutis meae, in humilitatis vel rectae fidei gradu.
Ad proficiendum charitas pedem movet [ad cadendum
superbia movet]. Recte ergo iste audiens, ut
ascendat et non cadat, ut incola in valle [<em>Ms.,</em> ut a
convalle] plorationis proficiat, non in tumore superbiae
deficiat, ait Domino: <em>Ne des in commotionem
</em>[Ms. <em>ad movendum</em>] pedem meum. Et Deus ait illi:
<em>Neque dormitet qui custodit.</em> te: crede in eum qui
nunquam dormitat [<em>Ms.,</em> dormiet] [et ille custodiet
te]. Quis est ille {378} qui nunquam dormitat, nisi
<nobr><sub></sub></nobr> ille de quo Apostolus ait: <em>Mors illi ultra non
dominabitur</em> <strong>(Rom. VI, 9)</strong>? Ideo consequenter addidit:
</p><p>VERS. 4.---<em>Ecce non dormitabit, neque dormiet,
qui custodit Israel.</em> Esto Israel, id est vir videns
Deum, in fide et charitate, et nunquam illius dormiet
gratia a custodia tua: et quasi iste interrogaret
se [<em>Ms.,</em> interrogasset], quis est qui non dormitat?
Dictum est ei:
</p><p>VERS. 5.---<em>Dominus custodit te.</em> Et quomodo custodiet
te? <em>Dominus protectio tua super manum
dexterae tuae.</em> Manus potestatem, dextera aeternam
felicitatem significat. <em>Dominus </em>[est] protectio tua super
manum dexterae tuae, id est, si credideris in eum,
proteget te, ut potestatem habeas in dextera parte
<nobr><sub></sub></nobr> stare aeterni Judicis, et audire desiderabilem sententiam:
<em>Venite, benedicti Patris mei, percipite regnum,
et reliqua.</em> Adhuc quasi quaerenti respondetur, in quo
custodiet eum Dominus?
</p><p>VERS. 6.---<em>Per diem sol non uret te, neque luna
per noctem.</em> [Dominus] custodiet te, id est, in fide
recta servabit te, sive in aeternis, sive in temporalibus;
sive in fide sanctae Trinitatis, quae hic solis
nomine designatur; sive in fide sanctae Ecclesiae,
quae hic lunae nomine demonstratur: ut non erret
vel scandalizetur fides tua. Nam motio [<em>F.,</em> ustio]
scandalum significat. [Item duo sunt praecepta charitatis,
id est Dei et proximi.] Quisquis igitur errat
in ipsa substantia veritatis, a sole uritur; et per diem
uritur, quia in ipsa sapientia errat. Quisquis in Ecclesia
<nobr><sub></sub></nobr> et carne Christi, qui est caput Ecclesiae, non
scandalizatur, a luna non uritur. <em>Per diem sol non
uret te, neque luna per noctem.</em> Quare? Quia
</p><p>VERS. 7.---<em>Dominus custodit te ab omni malo, custodiat
animam tuam Dominus.</em> A scandalis in sole,
et a scandalis in luna. Ab omni malo te custodit, id
est, animam tuam ab omni infidelitate, ut ipsa non
cedat infidelibus, non frangatur tribulationibus.
</p><p>VERS. 8.---<em>Dominus custodiat introitum tuum et
exitum tuum, ex hoc nunc et usque in saeculum.</em> Quando
tentamur, intramus; quando vincimus [tentationem],
eximus [<em>Edit.,</em> a tentatione eximus]: custodiat
ergo nos intrantes ad fidem, custodiat nos exeuntes
ad praemia, et hoc in saeculum ubi sancti regnaturi
<nobr><sub></sub></nobr> sunt cum Christo.
</p><p>PSALMUS CXXI.
</p><p>Pervenit itaque vir iste ad tertium ascensionis gradum,
id est in desiderium coelestis Hierusalem, ad
quam [in] spe ascendere se gaudebat, licet adhuc hic
in terrenis laboraret; ideo ait:
</p><p>VERS. 1.---<em>Laetatus sum in his quae dicta sunt mihi,
in domum Domini ibimus.</em> Laetatus sum in prophetis,
laetatus sum in apostolis, imo et in omnibus sanctis,
qui mihi dicunt: <em>In domum Domini ibimus;</em> qui dicunt,
currite, festinate in domum Domini, id est, in
coelestem Hierusalem properate.
</p><p>VERS. 2.---<em>Stantes erant pedes nostri in atriis
tuis, Hierusalem.</em> Stantes, id est permanentes; <em>pedes
nostri, id est, praemia bonorum operum:</em> <em>in atriis</em>
<nobr><sub></sub></nobr> tuis, Hierusalem, id est, in coelestibus habitationibus.
Atria dicit plurali numero, ipsa Veritate dicente:
<em>In domo Patris mei multae sunt mansiones</em>
 <strong>(Joan. XIV, 2)</strong>. Quasi iste amator quaerat, quae sit
ista Hierusalem, dictum est ei:
</p><p>VERS. 3.---<em>Hierusalem quae aedificatur ut civitas,
cujus participatio ejus in idipsum.</em> Hierusalem, quae
ex vivis lapidibus construitur; quae aedificatur ut civitas,
non terreni regis, sed coelestis; non temporalis,
sed aeterna Hierusalem. <em>Cujus participatio ejus in
idipsum.</em> Quod semper idem est, idipsum est. Quis
est, qui semper idem est [<em>Edit.</em> Quid est quod semper
est], nisi Deus, qui dixit: <em>Ego sum qui sum;</em> qui descendit,
ut ascenderemus; qui participavit nostrae
mortalitati [<em>Ms.,</em> nostra mortalitate] (nam <em>Verbum</em>
<nobr><sub></sub></nobr> caro factum est, et habitavit in nobis) ut participare
possemus suae aeternitati [<em>Ms.,</em> sua aeternitate]?
Nam de plenitudine ejus omnes accepimus. Qui
sunt autem qui ascensuri sunt in istam civitatem,
ad istam participationem, consequenter exposuit,
dicens:
</p><p>VERS. 4.---<em>Illuc enim ascenderunt tribus, tribus
Domini, testimonium Israel ad confitendum nomini
Domini.</em> Non tribus terrae, de quibus dicitur: <em>Et</em>
plangent eum <em>omnes tribus terrae, sed tribus Domini,
quas duodecim apostoli judicaturi erunt, {379} secernentes
eos ab illis, quae sunt tribus diaboli:</em>
harum enim testimonium in Israel, id est, in illis
qui vident Deum. Ad quid ascendunt? Ad confitendum
nomini tuo, Domine: sicut dictum est: <em>Confessio et</em>
<nobr><sub></sub></nobr> pulchritudo in conspectu ejus <strong>(Psal. XCV, 6)</strong>.
</p><p>VERS. 5.---<em>Quia illic sederunt sedes in judicio, sedes
super domum David.</em> Quae sunt hae sedes, nisi
sancti apostoli et praedicatores mundi, in quibus
sedet ipse Deus ad judicandum orbem? Nam ipse
Deus dixit: <em>Coelum mihi sedes est</em> <strong>(Act. VII, 49)</strong>. Et
in Psalmo <em>Coeli enarrant gloriam Dei</em> <strong>(Psal. XVIII, 1)</strong>:
Qui sunt isti coeli, nisi sancti apostoli, quorum sonus
exivit in orbem terrae? Unde dictum est, anima
justi sedes est sapientiae, id est, in anima justi sapientia
sedet. Haec sapientia Deus est qui dixit: <em>Et
habitabo in illis, et illi mihi erunt in populos, et ego
ero illis in Deum</em> <strong>(II Cor. V, 16)</strong>. <em>Sedes super domum
David, id est, super familiam David </em>[<em>Ms.,</em> Christi]:
<nobr><sub></sub></nobr> domus David Ecclesia est.
</p><p>VERS. 6.---<em>Rogate quae ad pacem sunt Jerusalem,
et abundantia diligentibus te.</em> Rogate, duobus modis
intelligitur: vel interrogate, vel precamini; id est,
interrogate vel precamini, quomodo possitis habere
pacem in Jerusalem. Vel ad illas sedes sermo dirigitur,
ut illi in judicio interrogent qui sunt qui ad Jerusalem
pertineant, de quibus dictum est: <em>Beati
pacifici, quoniam filii Dei vocabuntur</em> <strong>(Matth. V, 9)</strong>.
Iterum sermo ad illam dirigitur Jerusalem: <em>Et abundantia
diligentibus te, id est, omnium bonorum abundantiam
habent, qui coelestem diligunt Jerusalem:</em>
hic abundantiam in spe, illic abundantiam in re.
Unde consequenter ait:
</p><p>VERS. 7.---<em>Fiat pax in virtute tua,</em> et abundantia
<nobr><sub></sub></nobr> in turribus tuis. Id est, in dilectione tua; virtus
enim tua, o Jerusalem, dilectione Dei et proximi
constat [<em>Ms.</em> dilectio est Dei et proximi]: per istam
pacem, et per istam virtutem abundantia erit in
turribus tuis, id est, in excelsis tuis, qui paulo
ante sedes dicebantur. Multi sunt in dextera stantes,
sed pauci in judicio sedentes. Sedentes ideo in turribus
tuis, o Jerusalem, dixit hujus pacis et hujus
civitatis amator:
</p><p>VERS. 8.---<em>Propter fratres meos et proximos meos
loquebar pacem de te.</em> Non propter me, non propter
terrenos honores, non propter divitias saeculi, sed
propter fratres meos et proximos meos, scilicet
filios tuos [hanc pacem loquor, hanc pacem praedico
<nobr><sub></sub></nobr> illis quatenus] hanc pacem percipiant, et permaneant
in illa.
</p><p>VERS. 9.---<em>Propter domum Domini Dei mei quaesivi
bona tibi.</em> Id est, ut augeatur numerus filiorum
tuorum, ut omnes ad te currant, et dicat unusquisque
alteri: eamus in domum Domini [item]:
<em>Venite, ascendamus ad montem Domini, et ad domum
Dei Jacob, et docebit nos vias suas, quia de Sion
exibit lex, et verbum Domini de Jerusalem</em> <strong>(Isai.
II, 3)</strong>.
</p><p>PSALMUS CXXII.
</p><p>Videamus, quid iste ascensor in domo Dei stans,
et in quartum [<em>Edit.,</em> quantum] fiduciae gradum perveniens
dixit:
</p><p>VERS. 1.---<em>Ad te levavi oculos meos,</em> qui habitas
<nobr><sub></sub></nobr> in coelo. Levemus oculos nostros a terrenis ad coelestia,
a nobis ad Dominum [<em>Ms.</em> Deum]; displiceamus
nobis, ut placeamus Deo, qui habitat in coelo,
hoc est, in unitate sanctorum. Sicut spiritaliter
oculos levare, ita spiritaliter coelum intelligere debemus.
Ubi habitat Deus, ibi [oculi] cordis nostri
in charitate levandi [<em>Edit.,</em> ibi corda nostra levanda]
sunt. [Hoc ut firmius intelligatur, exemplo iste
amator se roboravit.]
</p><p>VERS. 2.---<em>Ecce sicut oculi servorum in manibus
dominorum suorum:</em> et sicut oculi ancillae in manibus
dominae suae, ita oculi nostri ad Dominum
Deum nostrum, donec misereatur nostri. Cum ergo
audis Christum, leva oculos tuos ad Dominum Deum
tuum: cum audis Dominum, leva oculos tuos ad
<nobr><sub></sub></nobr> [Dei] sapientiam et Dei virtutem. Leva oculos tuos
ad dominam tuam, quia servus et ancilla es: servus,
quia populus es; ancilla, quia Ecclesia es.
Sed ipsa ancilla sponsa facta est. Unus loquitur,
et omnes in uno loquuntur, quia omnes unum sunt
in Christo: unus populus, una Ecclesia, unus grex
ad unum pastorem pertinens. {380} <em>Donec misereatur
nostri, id est, donec ab hujus vitae tribulationibus,
et ab hujus viae molestiis liberet nos, et in
aeterna patria constituat, quos hic per tentationes
varias erudire non desinit.</em> Et quid iste clamet audiamus.
</p><p>VERS. 3.---<em>Miserere nostri </em>[Ms., nobis], <em>Domine,
miserere nostri, quia multum repleti sumus despectione.</em>
<nobr><sub></sub></nobr> Miserere nostri, ut fidem rectam teneamus; miserere
nostri, ut opera fidei convenientia perficiamus.
Quia multum repleti sumus despectione, id est, hujus
saeculi tentationibus.
</p><p>VERS. 4.---<em>Et </em>[multum] repleta est anima nostra
opprobrium abundantibus et despectio superbis. Et
qui sunt qui opprobrium [nobis] faciunt, consequenter
exponit: opprobrium abundantibus [his
qui hujus saeculi felicitatibus gaudent]; et despectio
superbis, qui in divitiis suis [superbiunt et] despiciunt
pauperes Christi, de quibus dicitur: <em>Beati
pauperes, quoniam ipsorum est regnum coelorum.</em>
</p><p>PSALMUS CXXIII.
</p><p>In quinto Graduum, hoc est, in patientiae soliditate,
<nobr><sub></sub></nobr> amator iste stans, haec dicendo decantat:
</p><p>VERS. 1, 2.---<em>Nisi quia Dominus erat in nobis,
dicat nunc Israel, nisi quia Dominus erat in nobis.</em>
Vox ista sanctorum sive martyrum, sive tribulationes
in hoc saeculo patientium existit; quasi diceret:
nisi Dominus nobis esset adjutor, nequaquam
has tribulationes, et has passiones, et has persecutiones
sustinere potuissemus; sed quia ille in nobis
est, facile omnia pertransire valemus, quae in
hoc saeculo dura videntur. Hoc dicat Israel, hoc est,
vir videns Deum hoc cogitet, quia Deus haec opera
[<em>Ms.,</em> hoc opere] in illo complet. <em>Dum insurgerent
homines in nos, forte vivos deglutissent nos.</em>
Ad devorandum nos, et quasi vivos glutiendum insurgebant.
Quis horum tam immanes et tam immites
<nobr><sub></sub></nobr> persecutiones sustineret, nisi Dominus adjuvisset
eos, qui nunquam derelinquit sperantes in se?
Igitur in primo psalmo Graduum de dolosa lingua
et blanda seductione se liberatum esse testatus est;
nunc autem [in] hoc psalmo de aperta persecutione
se redemptum esse per Dei et Domini misericordiam
enarrat, quatenus et spiritales, et corporales vinceret
persecutiones, vel in occulta tentatione, vel in
aperta persecutione. Quod vero in antecedentibus
psalmis quasi una persona loquitur [<em>Ms.,</em> loquatur],
hic vero plurali numero dicit: illud significat propter
unitatem corporis Christi: hoc etiam, quia multa
sunt membra ad caput illud, quod est Christus,
pertinentia.
</p><p>VERS. 3, 4.---<em>Dum irasceretur furor eorum in</em>
<nobr><sub></sub></nobr> nos, forsitan aqua [Ms., <em>velut aquas</em>] absorbuisset
nos. Vox martyris est truculentum persecutoris
animum ostendentis: forsitan velut aqua [<em>Ms.,</em> aquas]
absorbuisset nos. Aqua populum impium significat,
qui quaerit [<em>Ms.,</em> aquas hic populos impiorum significat,
qui quaerunt] sanctos devorare.
</p><p>VERS. 5.---<em>Torrentem pertransivit anima nostra,
forsitan pertransisset anima nostra aquam intolerabilem.</em>
Immanitatem persecutionis significat torrentis
nomine. Aquam intolerabilem, hoc est, incredibilem
rabiem iniquorum perpessi sumus; et nisi Dominus
esset in nobis, nullatenus evadere potuisset
fragilitas nostra has immanissimas persecutiones.
Ad laudem [se] liberatoris sui ista victrix adversariorum
[cohors convertit (<em>Edit.,</em> concorditer conversa
<nobr><sub></sub></nobr> est)], dicens:
</p><p>VERS. 6.---<em>Benedictus Dominus, qui non dedit
nos in captionem dentibus eorum.</em> Benedictus Deus
qui vicit mundum; per quem nos vincimus, per quem
nos liberati sumus a persecutorum dirissimis [<em>Edit.,</em>
a persecutione et dirissimis] dentibus: et hoc, quia
Deus erat in nobis.
</p><p>VERS. 7.---<em>Anima nostra sicut passer erepta est de
laqueo venantium.</em> Passer iste Christus est: et sicut
ille liberatus est ab omni iniquitate, et a persecutione
impiorum, et victor gloriosus ad paternam rediit
sedem: sic nos per illum liberati sumus, et
non sumus dati in laqueos diabolicae fraudis, nec in
manus venantium. Nos vitam perdidimus, sed fidem
<nobr><sub></sub></nobr> servavimus: et melius quod [<em>Ms.,</em> quam] perdidimus,
inventi sumus, ipsa dicente Veritate: <em>Qui perdiderit
animam suam propter me inveniet eam.</em> Et hujus adhortationis
et patientiae, et roboris quis est auctor
[<em>Ms.,</em> actor] {381} in nobis, nisi ille qui fecit
coelum et terram? Ipse qui fecit, ipse redemit; et ipse
qui redemit, ipse remunerat: ipsi dicimus semper:
<em>Adjutorium nostrum in nomine Domini, qui fecit
coelum et terram</em> (vers. 8).
</p><p>PSALMUS CXXIV.
</p><p>Modo incipit de stabilitate aeternae Jerusalem dicere,
et de illorum fiducia et stabilitate [<em>Ms.,</em> soliditate],
qui ad eam toto desiderio festinant, dicentes:
</p><p>VERS. 1.---<em>Qui confidunt in Domino sicut mons
Sion, non commovebitur in aeternum,</em> qui habitat in
<nobr><sub></sub></nobr> Jerusalem. Fides quae ad Deum est, stabilem facit vitam;
nec ullis tentationibus moveri potest, qui supra
firmam petram suam construit domum. Quis est mons
Sion nisi Christus, qui est <em>in vertice montium, et elevabitur
super colles, et fluent ad eum omnes gentes</em>
 <strong>(Isai. II, 2)</strong>? Sion est Ecclesia, in qua speculum vitae
et aeternitatis visio, cujus caput est Christus. Ecce
quaerit iste ascensor spiritalium graduum, qualis sit
ista Jerusalem, in qua sanctorum chorus habitat, et
respondetur ei:
</p><p>VERS. 2.---<em>Montes in circuitu ejus, et Dominus in
circuitu populi sui, ex hoc nunc et usque in saeculum.</em>
Isti montes sunt angeli [sunt apostoli], sunt prophetae,
et praedicatores sancti, qui muniunt istam
Jerusalem. Et ne hoc tibi parvum videretur, quod
<nobr><sub></sub></nobr> tales montes habet in circuitu, statim subjunxit: <em>Et
Dominus in circuitu populi sui.</em> Ecce quales habemus
muros, quales munitiones, quales defensores! Maneamus
intra septa Jerusalem, et non timeamus insidias
diaboli, nec sagittas ejus, tales habentes defensores;
et hoc non ad tempus, sed in aeternum, ideo
dicit: <em>Ex hoc nunc et usque in saeculum.</em> Sequitur:
</p><p>VERS. 3.---<em>Quia non derelinquet Dominus virgam
peccatorum super sortem justorum:</em> ut non extendant
justi ad iniquitatem manus suas. Sors justorum est
stare ad dexteram Dei in die judicii; super sortem
vero illorum, id est, super congregationem illorum,
non venit virga impiorum, id est, sententia illa terribilis:
<em>Ite, maledicti, in ignem aeternum.</em> Ut non extendant
justi ad iniquitatem manus suas. Quare hoc, <em>ut</em>
<nobr><sub></sub></nobr> non extendant justi ad iniquitatem manus suas? Ut
ad tempus ferant justi iniquos dominantes, et intelligant
non esse sempiternum; sed praeparent se ad
possidendam haereditatem sempiternam: tunc enim
destruetur omnis potestas iniquitatis, ut sit Dominus
omnia in omnibus. Hoc cogitent, qui recto sunt corde,
quod non semper dominantur injusti, sed auferetur
potestas illorum ab eis, et regnabit Dominus
[solus] super sanctos suos.
</p><p>VERS. 4.---<em>Et benefaciat bonis et rectis corde.</em> Hic,
ut in fide et bono opere permaneant stabiles, et in
futuro gloriam accipiant sempiternam.
</p><p>VERS. 5.---<em>Declinantes autem in obligationem adducet
Dominus cum operantibus iniquitatem,</em> pax super
<nobr><sub></sub></nobr> Israel. Qui operantur iniquitatem, id est, quorum
facta imitati sunt, qui [<em>Ms.,</em> quia] eorum praesentem
laetitiam amaverunt, et futura supplicia non crediderunt.
Qui ergo recti sunt corde, et non declinant,
quid habebunt? Jam veniamus ad ipsam haereditatem.
Quae est illa haereditas? Pax super Israel. Quae
pax? Illa, quae exsuperat omnem sensum.
</p><p>PSALMUS CXXV.
</p><p>Psalmus iste Graduum redemptionis nostrae laudem
decantat, quomodo liberati sumus de captivitate diabolicae
potestatis, et peccatorum nostrorum vinculis:
cantat [enim] iste amator libertatis nostrae:
</p><p>VERS. 1.---<em>In convertendo Dominus captivitatem
Sion, facti sumus sicut consolati, id est, gaudentes.</em>
Sion in angelis aeterna, in hominibus captiva est.
<nobr><sub></sub></nobr> Unde captiva? Quia venundati sub peccato. Unde venundati,
nisi consentientes peccato? Liberi facti sumus,
sed nosmetipsos vendidimus peccato [propter
consensionem peccati in primo parente nostro (<em>Edit.,</em>
consortes facti peccato primi parentis nostri)]. Sed
in secundo liberati sumus et ideo consolati. Non enim
omnes illius civitatis cives captivi sunt, sed qui inde
peregrinantur, captivi sunt: consolatio vero miserorum
est et gementium; {382} sed modo haec consolatio
est in spe, tunc erit in re, dum videbimus facie
ad faciem: usque nunc in fide credimus, et in spe
amamus.
</p><p>VERS. 2.---<em>Tunc repletum est gaudio os nostrum,
et lingua nostra exsultatione.</em> In hac consolatione hujus
<nobr><sub></sub></nobr> redemptionis nostrae repletum est os cordis nostri
gaudio, et lingua cordis exsultatione: os cordis et
lingua cordis, quo [<em>Ms.,</em> qua], ore carnali clauso,
dum oramus, clamamus ad Deum: <em>Tunc dicent inter
gentes, magnificavit Dominus facere cum illis.</em> Id est,
misericordiam facere cum omnibus gentibus: quia
non tantum notus in Judaea Deus, sed a finibus terrae
laudes audivimus justorum dicentes [<em>Ms.,</em> justi dicentis]:
<em>Exaudi nos, Deus salutaris noster, spes omnium
finium terrae, et in mari longe</em> <strong>(Psal. LXIV, 6)</strong>. Dicamus
[<em>Ms.,</em> dicunt] itaque omnes:
</p><p>VERS. 3.---<em>Magnificavit Dominus facere nobiscum,
facti sumus laetantes.</em> Misericordiam fecit nobis, ideo
facti sumus laetantes.
</p><p>VERS. 4.---<em>Convertet Dominus </em>[Ms., <em>Converte, Domine</em>]
<nobr><sub></sub></nobr> captivitatem nostram sicut torrens in austro.
Torrentes dicuntur flumina hiemalia; magno enim
impetu repentinis aquis impleta currunt. Auster vero
ventus calidus est, et glacies solvens: significat vero
Spiritum sanctum qui duritiam peccatorum nostrorum,
quae zelo [<em>Forte, gelu</em>] infidelitatis constricta
est, solvit et siccat, et convertit captivitatem nostram
in laetitiam.
</p><p>VERS. 5.---<em>Qui seminant in lacrymis, in gaudio
metent.</em> Beati qui lugent, quoniam ipsi consolabuntur.
Item: <em>Beati misericordes, quoniam ipsi misericordiam
consequentur</em> <strong>(Matth. V, 5, 7)</strong>. Seminant in lacrymis,
qui lugent sua peccata; seminant in valle, qui misericordiae
opera faciunt, dicente Apostolo: <em>Qui seminat
in benedictione, de benedictione accipiet</em> (II Cor.
<nobr><sub></sub></nobr> IX, 6): quantum enim quisque seminat, tantum recipiet.
Nam ipsa vita, in quam intravimus, misera
est, lacrymosa est, laboribusque plena. Ideo homo
natus flere novit, ridere non novit, quia ad laborem
natus est, non ad laetitiam
</p><p>VERS. 6.---<em>Euntes ibant, et flebant, mittentes semina
sua.</em> Iste Gradus canticorum ad opera nos misericordiae
exhortatur, ut eamus et quaeramus cui
bene faciamus et compatientes simus miseriae aliorum;
sicut Apostolus dicit: <em>Flere cum flentibus</em> <strong>(Rom.
XII, 15)</strong>. Mittamus semina nostra super transeuntes
aquas, quia in multo tempore inveniemus illa. Ideo
sequitur: <em>Venientes autem venient in exsultatione,
portantes manipulos suos.</em> Quo venient, nisi in praesentiam
summi Judicis? [Quid] portant? opera misericordiae.
<nobr><sub></sub></nobr> <em>Esurivi</em> enim, ait Dominus, <em>et dedistis mihi
manducare;</em> sitivi, et dedistis mihi bibere. Quid ergo
audituri erunt? <em>Venite, benedicti Patris mei, percipite
regnum quod vobis paratum est ab origine mundi, etc.</em>
<strong>(Matth. XXV, 34, 35)</strong>. Tunc illis hoc dicetur, qui opera
misericordiae modo diligenter volunt seminare in
pauperes.
</p><p>PSALMUS CXXVI.
</p><p>Haec cantica, ut saepe diximus, ascendentium sunt.
Qualiter ascendentium? Scilicet amando Deum. Qui
Deum amat, ascendit; qui saeculum amat, cadit. Sed
hujus psalmi titulo additum est: <em>Canticum Graduum
Salomonis.</em> Videamus, cur nomen Salomonis in hoc
tantummodo [loco] additum sit. Salomon interpretatur
<nobr><sub></sub></nobr> pacificus. Quis [est] iste pacificus, nisi verus
Salomon Dominus noster Jesus Christus, qui coelestia
et terrestria pacificavit in sanguine suo, et fecit
utraque unum, duos sibi parietes conjungens in seipso,
summo angulari lapide. Nam Ecclesia [de] duobus
populis, id est, circumcisionis et praeputii copulavit
in unum ovile, ut sit unus pastor et unum
ovile. De isto vero Salomone in capite hujus psalmi
dicitur:
</p><p>VERS. 1.---<em>Nisi Dominus aedificaverit domum, in
vanum laborant </em>[Ms., <em>laboraverunt</em>], qui aedificant
eam. Nisi Dominus aedificet Ecclesiam absque macula
et ruga, in vanum laborat omnis praedicator. Qui
sunt qui in vanum laborant, nisi haeretici qui laborant
Ecclesiam congregare, sed absque Domino; ideo
<nobr><sub></sub></nobr> vanum est opus illorum. Ex quo populus fidelis aedificatus
est, custos est ipsius Dominus noster Jesus
Christus, qui aedificat, qui conservat, qui protegit,
qui remunerat; ille solus in omnibus et aedificator et
custos. Ideo dixit in sequenti versu: <em>Nisi</em> {383} <em>Dominus
custodierit civitatem, frustra vigilat qui custodit
eam.</em> Ista est civitas, de qua saepius in his Graduum
psalmis cantatur, spiritalis utique Jerusalem.
</p><p>VERS. 2.---<em>Vanum est vobis </em>[Ms., <em>in vanum est
vos</em>] ante lucem surgere. In vanum est enim intus homini
absque divina gratia laborare. [Praeveniat gratia,
sed subsequatur obedientia, tunc non laborat in
vanum]. <em>Surgite postquam sederitis, qui manducatis
panem doloris.</em> Si vultis in excelso esse, estote hic
humiles, ubi humilis fuit ille, qui pro nobis pauper
<nobr><sub></sub></nobr> fuit factus, ut ibi excelsi sitis, ubi ille sedet ad dexteram
Dei Patris. Surrectio exaltationem significat,
sessio humilitatem designat. Aliis locis sessio intelligitur
ab honore judicandi, ut illic: <em>Sedebitis vos super
sedes duodecim</em> <strong>(Matth. XIX, 28)</strong>. Item sessio humilitatem
significat, ut illic: <em>Jesus fatigatus ex itinere
sedebat sic super fontem</em> <strong>(Joan. IV, 6)</strong>. Nam et in
alio psalmo dicitur: <em>Domine, tu cognovisti sessionem
meam, et resurrectionem meam</em> <strong>(Psalm. CXXXVIII, 2)</strong>,
id est, humilitatem meam et exaltationem meam.
Ut ergo intelligeretur, ad quam pertineret haec sessio
formam, addidit statim: <em>Qui manducatis panem doloris.</em>
Manducant panem doloris, qui gemunt in hac
peregrinatione. Coelestem ergo desiderio anhelemus
patriam: hic humiliatio, illic exaltatio; hic peregrinatio,
<nobr><sub></sub></nobr> illic patria. Humiliemur sub potenti manu Dei,
ut nos exaltet in tempore visitationis. Quasi quaereret
iste amator, quando esset ista resurrectio, id est,
exaltatio, respondetur ei:
</p><p>VERS. 3.---<em>Cum dederit dilectis suis somnum, ecce
haereditas Domini:</em> filii merces fructus ventris. Somnus
hic mortem significat. [Sicut] Christus non est
exaltatus nisi post mortem, ita nostra exaltatio non
erit [<em>Edit.,</em> est], nisi post mortem: quia illius resurrectio
non fuit nisi antea moreretur, nec nostra
erit resurrectio nisi antea moriamur. Quasi vero
quaereres iterum [et diceres]: Quibus dilectis? Ait:
[<em>Haec est</em>] haereditas Domini, filii merces fructus ventris.
Quae est haereditas ista? Illa utique, de qua dicitur:
<em>Postula a me,</em> et dabo tibi gentes haereditatem
<nobr><sub></sub></nobr> tuam <strong>(Psal. II, 8)</strong>. Qui sunt <em>filii merces </em>[Ms., <em>mercis</em>]?
Sancti scilicet omnes, quos Christus suo sanguine
acquisivit. <em>Fructus ventris, id est </em>[fructus Ecclesiae.
Haereditas et filii et fructus unum significant,
id est], omnium sanctorum congregationem [<em>Edit.,</em>
congregatio], <em>filii merces, fructus ventris.</em> Deinde adjungit:
</p><p>VERS. 4.---<em>Sicut sagittae in manu potentis, ita filii
excussorum.</em> Sagittae apostoli sunt, quorum sonus exivit
in omnem terram, de manu potentis missi, id est,
Christi: <em>Ita filii excussorum </em>[illi ipsi apostoli filii
sunt excussorum], id est, filii prophetarum, qui secreta
et mysteria incarnationis Christi, et sanctae
sacramenta Ecclesiae, Dei dono [<em>Ms.,</em> de idoneo],
<nobr><sub></sub></nobr> coelestis thesauri excusserunt et in lucem produxerunt
a saeculis mysteria: horum filii sunt [<em>Ms.,</em>
erant] apostoli, quia quod illi in aenigmate pronuntiaverunt,
hoc apostoli in Christo quasi historiam
praedicaverunt.
</p><p>VERS. 5.---<em>Beatus vir qui implevit desiderium suum
ex ipsis:</em> non confundetur cum loquetur inimicis suis
in porta. Ex ipsis, id est, ex apostolorum praedicationibus,
qui totum suum desiderium ex illa [<em>Ms.</em> illorum]
praedicatione implet, et amat coelestia, non
terrena; aeterna, non temporalia. Iste non confundetur,
cum loquetur inimicis suis in porta. Porta vero
Christus est: qui Christum praedicat, qui in Christo
loquitur, qui in Christo manet, non confundetur in
aeternum: sed praedicat opportune importune, id est,
<nobr><sub></sub></nobr> volentibus et nolentibus audire verbum Dei, etiam
amicis et inimicis. Ille stat [in porta (<em>Edit.,</em> importune)]
ut omnes audiant, et omnes aedificentur.
</p><p>PSALMUS CXXVII.
</p><p>Venit ad canticum beatitudinis istorum ascensor
Graduum, et ait, unde sit ista beatitudo [sibique
dixit]:
</p><p>VERS. 1.---<em>Beati omnes, qui timent Dominum, qui
ambulant in viis ejus.</em> Haec vera [<em>Ms.,</em> vero] beatitudo
in timore Domini consistit, et in observatione praeceptorum
illius. Iste est timor, de quo in alio psalmo
dicitur: <em>Timor Domini sanctus permanens in saeculum
saeculi</em> <strong>(Psal. XVIII, 10)</strong>. Alius est timor propter
poenam, alius est propter amorem: {384} iste est
beatus, qui propter charitatem timet Dominum, et
<nobr><sub></sub></nobr> in charitate ejus praecepta observat. Ut ille ipse ait:
<em>Si diligitis me, mandata mea servate</em> <strong>(Joan. XIV, 15)</strong>.
</p><p>VERS. 2.---<em>Labores fructuum tuorum manducabis
</em>[Ms., <em>fructuum manuum tuarum</em>], beatus es, et bene
tibi erit. Non labores manducat quisque, sed quod
ex labore nascitur, id est, fructus. Sancti martyres
laboraverunt in hoc saeculo, ut fructum vitae aeternae
acciperent, ut impleatur in illis, quod dictum est:
<em>Vos estis, qui permansistis mecum in tentationibus
meis, et ego dispono vobis regnum, sicut disposuit mihi
Pater meus </em>[regnum], ut edatis et bibatis super mensam
meam in regno meo <strong>(Luc. XXII, 28)</strong>. <em>Beatus es et
bene tibi erit.</em> Hic beatus in spe, illic bene tibi erit in
re, dum videbis facie ad faciem, quem hic amas in
corde.
</p><p><nobr><sub></sub></nobr> VERS. 3.---<em>Uxor tua sicut vitis abundans in lateribus
domus tuae.</em> Uxor Christi Ecclesia est [Ecclesia,
quae] et sponsa, quae abundat fructu boni operis. <em>In
lateribus domus tuae.</em> Illa sunt latera in domo Dei,
quae adhaerent Christo firmius. <em>Filii tui sicut novellae
olivarum in circuitu mensae tuae.</em> Non est alia in Christo
uxor, alius filius, sed omnes unum in Christo.
Quam ante uxorem nominavit, nunc nominavit et
filium [<em>Ms.,</em> filios], quia uxor et filii Ecclesia est
Christi. <em>Sicut novellae olivarum.</em> [Oliva] pacem significat.
Ideo filii in novitate spiritus non in vetustate
litterae in pacem Christi transeunt [<em>Ms.,</em> transeant]:
<em>In circuitu mensae tuae.</em> Mensa Christi Scriptura sancta
est, unde pascimur, unde intelligimus, quid amemus,
<nobr><sub></sub></nobr> et quid desideremus, ad quem habeamus oculos
levatos.
</p><p>VERS. 4.---<em>Ecce sic benedicetur omnis homo, qui
timet Dominum.</em> Recurrit ad principium psalmi, ubi
ait: <em>Beati omnes, qui timent Dominum.</em> Nunc exponit,
quae sit ista beatitudo, quae timenti Deum debetur,
vel quomodo benedicendus sit, qui Deum timet. Ait
enim:
</p><p>VERS. 5.---<em>Benedicat te Dominus ex Sion, et videas,
quae bona sunt in Jerusalem omnibus diebus vitae
tuae.</em> Ex Sion, dixit, <em>benedicat te Dominus, id est
speculatione vitae aeternae.</em> Illa est vera benedictio,
quae nos facit vitam desiderare aeternam. Ideo adjunxit:
<em>Ut videas bona, quae sunt in Jerusalem omnibus
diebus vitae tuae, id est, aeterna bona, non temporalia:</em>
<nobr><sub></sub></nobr> permansura, non transitoria, quae sunt in Jerusalem
coelesti. <em>Omnibus diebus vitae tuae, semper eris gaudens,
semper videbis bona, id est, totius bonitatis
auctorem Christum.</em>
</p><p>VERS. 6.---<em>Et videas filios filiorum tuorum, pacem
super Israel.</em> Filii tui sunt opera bona, quae facis;
filii filiorum tuorum, fructus bonorum operum, quae
videnda et recipienda sunt in futura vita, ubi pax
erit super omnes Deum videntes: et haec pax est
Christus, quae exsuperat omnem sensum. Illa pax
custodiat corda nostra in perpetuum.
</p><p>PSALMUS CXXVIII.
</p><p>VERS. 1.---Decimus iste psalmus Graduum ita
incipit: <em>Saepe expugnaverunt me a juventute mea, dicat
nunc Israel.</em> Vox est Ecclesiae sustinentis falsos
<nobr><sub></sub></nobr> fratres, et in exempla priora respicientis [<em>Edit.,</em>
exemplo . . . respiciens], et super ipsa exhortantis
exemplis Patrum invincibiliter sustinere: quia olim
expugnata [est] Ecclesia, et non noviter, sed semper,
ab initio, quo coepit esse. Nam Abel Ecclesia fuit
Christi, sed a fratre expugnatus est; similiter Jacob
Ecclesia Christi fuit, sed a fratre Esau expugnatus
est; etiam et Moses in Ecclesia Christi saepissime
expugnatus est a populo, cui praefuit. Occisus fuit
Christus a synagoga, sed non superatus [<em>Edit.,</em> separatus].
Ecce enim exemplis docebat nos adversus
falsos fratres fortiter sustinere. Dicant omnes qui
Deum pleno corde diligunt Deumque videre cupiunt,
et dicant iterum:
</p><p>VERS. 2.---<em>Saepe expugnaverunt me a juventute</em>
<nobr><sub></sub></nobr> mea, etenim non potuerunt mihi. Sive in Vetere, sive
in Novo Testamento, et nunquam potuerunt praevalere
mihi, ut consentirem eis.
</p><p>VERS. 3.---<em>Supra dorsum meum fabricaverunt
peccatores, prolongaverunt iniquitates suas.</em> Fabricaverunt
toleranti mihi supra dorsum; posuerunt mihi
tribulationes, sed ego portavi eas, donec corrigantur,
et sic desinant persequi me, et vel in {385} fine excutiantur
a dorso meo: ego usque in finem tolero,
sed usque in finem persequentur. <em>Prolongaverunt iniquitates
suas, quia non est tempus in hoc saeculo,
quo Ecclesia Christi persecutionem non patiatur a
falsis fratribus.</em>
</p><p>VERS. 4, 5.---<em>Sed Dominus justus concidet cervices</em>
<nobr><sub></sub></nobr> peccatorum; confundantur et convertantur retrorsum
omnes, qui oderunt Sion. Id est, superbiam
illorum conteret. Per cervicem superbiam istorum
designat. <em>Confundantur et revereantur omnes, qui
oderunt Sion.</em> Confundantur in judicio, revereantur
in profundis. <em>Qui oderunt Sion </em>[Sion est Ecclesia]:
id est, qui oderunt Ecclesiam, et nolunt obedire
verbo Dei. Sunt enim in Ecclesia, sed ficti fratres, et
odio habent bene operantes in ea. [Vide (<em>Edit.,</em> Unde)
quid] sequitur de his, qui oderunt Ecclesiam:
</p><p>VERS. 6.---<em>Fiant tanquam fenum tectorum, quod
priusquam evellatur, arescit.</em> [Perit enim omnis gloria
superbientium in hoc saeculo;] et sicut fenum tectorum
sine radice est, et cito arescit, sic illi cito pereunt:
quod priusquam evellatur, arescit, id est,
<nobr><sub></sub></nobr> priusquam in judicio puniantur, arescunt, non habentes
humorem boni operis.
</p><p>VERS. 7.---<em>De quo non implebit manum suam qui
metet, et sinum suum qui manipulos colliget.</em> Messores
sunt angeli, de quorum operibus non implent sinus
suos, quia zizania sunt, et non triticum: sed in fasciculos
ligantur et igne comburuntur aeterno.
</p><p>VERS. 8.---<em>Et non dixerunt, qui praeterierunt:</em>
Benedictio Domini super vos, benediximus vobis in
nomine Domini. Transeuntes sunt per hujus saeculi
viam prophetae, patriarchae et apostoli: quorum benedictio
proficit in filiis Ecclesiae, non in falsis fratribus,
qui expugnant Ecclesiam: non dant enim
benedictionem super perituros, sed super mansuros;
et quam benedictionem dant? Benedicunt [inquit] in
<nobr><sub></sub></nobr> nomine Domini, quia omnis benedictio et omnis
sanctificatio per nomen Domini roboratur et confirmatur.
</p><p>PSALMUS CXXIX.
</p><p>VERS. 1.---Sequitur vero psalmus Graduum, cujus
principium est: <em>De profundis clamavi ad te, Domine:</em>
Domine, exaudi vocem meam. Ad istum itaque psalmum
[<em>Ms.,</em> ab isto . . . psalmo] considerationis gradus
est, et cujusdam querelae statio, ut intelligamus ita,
in quo profundo sumus, et unde clamare nobis necesse
est. [Profundum (<em>Edit.,</em> profunda) enim] est
nobis vita ista mortalis. Quisquis se in profundo intellexerit,
clamet, gemat, suspiret, donec de profundo
eruatur, et veniat ad eum, qui super omnes abyssos
sedet, et super Cherubim et super omnia quae creavit,
<nobr><sub></sub></nobr> non solum temporalia, sed etiam spiritualia: sed
inde usque ad profundum hujus vitae pervenit, ut nos
liberaret ab