quem venerat et potentem ad curandum credidit, et
tamen morienti filio esse absentem putavit Deum
(<em>Apud Greg.</em> deest, Deum). Sed Dominus qui rogatur
ut vadat, quia non desit ubi invitatur, indicat: solo
<nobr><sub></sub></nobr> jussu salutem reddidit, qui voluntate omnia creavit.
Qua in re hoc est nobis solerter intuendum, quoniam,
sicut, alio evangelista attestante, didicimus, centurio
ad Dominum venit dicens: <em>Domine, puer meus jacet
paralyticus in domo, et male torquetur.</em> Cui a Jesu
protinus respondetur: <em>Ego veniam, et curabo eum</em>
 <strong>(Matth. VIII, 6, 7)</strong>. Quid est quod regulus rogat ut
ad ejus filium veniat, et tamen corporaliter ire recusat;
ad servum vero centurionis non invitatur, et tamen
se corporaliter ire pollicetur? Reguli filio per
corporalem praesentiam non dignatur adesse, centurionis
servo non dedignatur occurrere. Quid est hoc,
nisi quod superbia nostra retunditur, qui in hominibus
non naturam, qua ad imaginem Dei facti sunt,
sed honores et divitias veneramur? Cumque pensamus
<nobr><sub></sub></nobr> quae circa eos sunt, profecto interiora minime
pervidemus. Dum ea consideramus quae in corporibus
despecta sunt, negligimus pensare quod sunt. Redemptor
vero noster, ut ostenderet quia quae alta sunt
hominum, sanctis despicienda sunt; et quae despecta
sunt hominum, despicienda non sunt sanctis, ad filium
reguli ire noluit, et ad servum centurionis ire
paratus fuit. Increpata est ergo superbia nostra, quae
nescit pensare homines propter homines. Sola, ut diximus,
quae circumstant hominibus, pensat, naturam
non aspicit, honorem Dei in hominibus non agnoscit.
Ecce ire non vult Filius Dei ad filium reguli, et tamen
venire paratus est ad salutem servi
<br>@ <nobr><sub></sub></nobr> Hucusque ex sancto Gregorio.» Hoc est
quod Apostolus ait: <em>Infirma mundi elegit Deus, ut
confundat fortia</em> <strong>(I Cor. I, 27)</strong>.
</p><p><nobr><sub></sub></nobr> VERS. 50, 51, 52.---<em>Credidit homo sermoni, quem
dixit ei Jesus, et ibat.</em> Incipit enim jam fidem habere
in sermone Jesu, et ideo sanitatem meruit filii; et
qui ex parte dubius venit, fidelis recessit, et ideo sanitatem
meruit filii. <em>Jam autem eo descendente, servi
occurrerunt ei, nuntiantes quod filius ejus viveret.</em>
Interrogavit ergo horam ab eis, in qua melius habuerat.
Dixerunt ei: Quia heri hora septima reliquit eum
febris. Septenarius numerus sanctificatus est in donis
Spiritus sancti, in quo sanitas omnibus credentibus
constat, quia in sancto Spiritu, qui est donum Dei,
remissio est omnium peccatorum credentibus. Septenarius
quoque numerus, si dividitur in tria et quatuor,
sanctam Trinitatem significat in trinario numero;
<nobr><sub></sub></nobr> et omnium creaturarum perfectionem in quaternario,
propter quatuor elementa plenaria [<em>Ms.,</em>
plenalia], et quatuor plagas mundi, et quatuor anni
tempora. Quae omnia ex ipso, et per ipsum, et in
ipso creata sunt, constant et gubernantur, quomodo
[<em>Ms.,</em> quoniam] <em>in ipso vivimus, movemur et sumus</em>
 <strong>(Act. XVII, 28)</strong>.
</p><p>{507} VERS. 53.---<em>Cognovit ergo pater quia illa
hora erat in qua dixit ei Jesus:</em> Filius tuus vivit. Et
credidit ipse, et domus ejus tota, quia nuntiatus est ei
filius ejus sanus. Ad solum ergo sermonem crediderunt
plures Samaritani; ad illud autem miraculum
sola domus [illa] credidit. Quae res protendit [<em>Ms.,</em>
<nobr><sub></sub></nobr> portendit] in multitudine fidem Gentium, et in paucitate
fidem Judaeorum. Gentes vero solo sermone,
id est, praedicatione apostolica crediderunt; Judaei
<nobr><sub></sub></nobr> vero signa viderunt ipsum Dei filium facientem, et
tamen pauci crediderunt ex eis.
</p><p>LIBER TERTIUS. 
</p><p><nobr><sub></sub></nobr> Delectatio [<em>Bed.,</em> Dilectio] divinorum eloquiorum,
et dulcedo intelligendae sanctae Scripturae, et maxime
humilis evangelicae veritatis, in qua verborum
honesta simplicitas patet et sensuum alta profunditas
latet, adjuvante ipso Domino qui dat suavitatem
ut terra nostra det fructum suum, et nos ad loquendum
et vos ad audiendum exhortatur. Atque utinam
<nobr><sub></sub></nobr> tam efficax nobis esset loquendi sensus quam
vobis studiosa [<em>Ms.,</em> studiose] audiendi data est diligentia;
dum video sine fastidio vos audire, et gaudeo
palato cordis vestri, a quo id quod salubre est
non respuitur, sed cum aviditate percipitur et utiliter
continetur. Loquamur ergo vobis et nunc de
evangelica lectione in qua duo pariter miracula humanae
sanitatis leguntur, unum invisibiliter per angelicam
administrationem, alterum per Dominicam
praesentiam visibiliter exhibitum. Sed utriusque nobis
sunt breviter exponenda mysteria, ne prolixae
lectionis prolixa quoque explanatio cuiquam forte
gravior existat.
</p><p>
</p><h4>CAPUT IX.</h4>
<em>Hominem triginta octo annos habentem in infirmitate
sua Jesus dicendo:</em> Tolle grabatum tuum, et
ambula, <em>in sabbato curavit, aequalem se, qui erat,
faciens Deo.</em> <nobr><sub></sub></nobr> 
<h4>CAPUT V. VERS. 1, 2, 3, 4.</h4>---<em>Post haec erat
dies festus Judaeorum, et ascendit Jesus Hierosolymam.</em>
Est autem Hierosolymis Probatica piscina, quae
cognominatur Hebraice Bethsaida, quinque porticus
habens. In his jacebat multitudo magna languentium,
caecorum, claudorum, aridorum, exspectantium aquae
motum. Angelus autem Domini secundum tempus
descendebat in piscinam, et movebatur aqua. Et qui
prior descendisset in piscinam post motionem aquae,
sanus fiebat a quacunque detinebatur infirmitate.
«
<br>@ <nobr><sub></sub></nobr> Ex Bedae hom. 7. Probatica piscina quae quinque porticibus cingebatur,
populus est Judaeorum, legis undique custodia
<nobr><sub></sub></nobr> ne peccare debeat munitus. Recte etenim lex, quae
quinque libris Moysi descripta est, quinario numero
figuratur; recte populus, qui in quibusdam munditiam
vitae servare [<em>Ms.,</em> munditiae vitae servire], in
quibusdam vero solebat immundorum spirituum tentamentis
agitari, per aquam significatur piscinae,
quae nunc placida ventis stare, nunc eis irruentibus
turbari consueverat. Et bene piscina eadem <em>probatica
vocatur:</em> <em>probata quippe Graece oves dicuntur.</em>
Quia erant nimirum in illo populo, qui dicere Domino
nossent: <em>Nos autem populus tuus, et oves gregis
tui, confitebimur tibi in saecula</em> <strong>(Psal. LXXVIII,
13)</strong>. Vulgo autem <em>probatica, id est,</em> pecualis piscina
<nobr><sub></sub></nobr> fertur appellata, quod in ea sacerdotes hostias lavare
consueverint. <em>Multitudo languentium, quae in memoratis
porticibus jacebat, aquae motum exspectans,
significat eorum catervas, quae </em>[<em>Beda, qui</em>] legis
verba audientes, suis se hanc viribus implere non
posse dolebant, atque ideo Dominicae auxilium gratiae
totis animae affectibus implorabant. <em>Caeci erant,</em>
<nobr><sub></sub></nobr> qui necdum perfectum fidei lumen habebant; <em>claudi
erant, qui bona quae noverant, operandi gressibus
implere nequibant;</em> <em>aridi, qui quamlibet oculum
scientiae habentes, pinguedine tamen spei et dilectionis
egebant.</em> Tales in quinque porticibus jacebant,
sed nonnisi in piscina angelo veniente sanabantur;
quia per legem cognitio peccati, gratia autem
remissionis nonnisi per Jesum Christum facta
est <strong>(Rom. III, 21, seq.)</strong>. Hunc designat angelus, qui
invisibiliter descendens in {508} piscinam, ad suggerendam
vim sanandi movebat aquam. Descendit
enim carne indutus magni consilii angelus <strong>(Isai. IX,
6)</strong>, id est, paternae voluntatis nuntius, in populum
Judaeorum, et movit peccatores factis ac doctrina
sua, ut occideretur ipse, qui sua morte corporali
<nobr><sub></sub></nobr> non solum spiritaliter languentes sanare, sed et
mortuos vivificare sufficeret. Motus ergo aquae passionem
Domini, qua [<em>Ms.</em> et Beda, quae mota turbataque
Judaeorum gente] mota turba a Judaeorum
gente facta est, insinuat; et quia per eamdem
passionem redempti sunt credentes a maledicto legis,
quasi descendentes in aquam piscinae turbatam
sanabantur, qui eatenus jacebant in porticibus
aegroti. Legis siquidem littera, quae nescientes quid
agendum, quid vitandum esset, docuit; nec tamen
edoctos, ut sua decreta complerentur, adjuvit,
quasi eductos de sedibus ignorantiae prioris, in porticibus
suis continebat, nec sanabat languidos: gratia
autem Evangelii, quae per fidem ac mysterium
Dominicae passionis sanat omnes languores iniquitatum
<nobr><sub></sub></nobr> nostrarum, a quibus in lege Moysi non potuimus
justificari, quasi electos de porticibus legis
aegrotos in aquam piscinae turbidam, ut sanari possint,
immittit, quia a peccatis quae lex ostenderat
per aquam baptismatis abluit, testante Apostolo:
<em>Quia quicunque baptizati sumus in Christo Jesu, in
morte ipsius baptizati sumus;</em> consepulti enim sumus
cum illo per baptismum in mortem, ut quomodo surrexit
Christus a mortuis per gloriam Patris, ita et
nos in novitate vitae ambulemus <strong>(Rom. VI, 3)</strong>. Bene
autem dicitur quia qui primus descendisset post
motum aquae, sanus fiebat, a quocunque languore
tenebatur; quia unus Dominus, una fides, unum baptisma,
<nobr><sub></sub></nobr> unus Deus <strong>(Ephes. IV, 5)</strong>. Et qui in unitate
catholica Christi mysteriis imbuitur, sanus fit a
quocunque peccatorum languore detinebatur [<em>Beda,
detineatur</em>]; quisque autem ab unitate discrepat,
salutem quae ab uno est, consequi non valet. Haec
de primo evangelicae lectionis miraculo quod Dominus
dedit locuti, nunc de secundo quod ipse dederit,
fraternitati vestrae loquamur, in quo etiam
ipso unus commendatur sanatus: non quia omnipotentis
pietas Salvatoris omnes quos ibi languentes
invenit, sanare nequit [<em>Beda, nequiverit</em>], sed ut doceret,
praeter unitatem catholicae fidei nullum cuilibet
locum patere salutis.
<p>VERS. 5.---<em>Erat autem quidam homo ibi, inquit,</em>
<em>triginta et octo annos habens in infirmitate sua.</em> Homo
<nobr><sub></sub></nobr> iste multorum infirmitate detentus annorum significat
peccatorem quemlibet, enormi scelerum
magnitudine vel numerositate depressum, cujus significando
reatui, etiam motus [<em>Beda, modus</em>] temporis,
quo iste languebat, congruit; nam duodequadraginta
annos habebat in infirmitate: quadragenarius
autem numerus, qui denario quater ducto
conficitur, pro perfectione rectae conversationis solet
in Scripturis accipi; quia quisquis perfectam conversationem
[<em>Ms.</em> et Beda, perfectae conversationis
opera] egerit, legis profecto decalogum per quatuor
sancti Evangelii libros implet: ad quam nimirum
perfectionem [<em>Ms.,</em> a qua . . . perfectione] duo minus
habet, qui a Dei et proximi dilectione, quam
legis pariter et Evangelii Scriptura commendat,
<nobr><sub></sub></nobr> vacuus incedit. Quod etiam mystice Dominus sanans
infirmum docuit, cum ait:
</p><p>VERS. 8.---<em>Surge, tolle grabatum tuum, et ambula.</em>
Surge enim dicitur, vitiorum torporem, [in]
quibus diu languebas, excute, et ad exercitium virtutum,
quibus perpetuo salveris, erigere. <em>Tolle grabatum
tuum, id est, porta.</em> Diligis proximum tuum?
Patienter ejus infirma tolerando porta
<br>@ Beda et ms.: «<em>Tolle grabatum tuum, porta diligens proximum tuum, patienter ejus infirma tolerando,
qui te, etc.</em>», qui te
adhuc tentationum fasce depressum diu patienterque
sustinuit. <em>Alter,</em> enim, <em>alterius onera portate, et
sic adimplebitis legem Christi</em> <strong>(Gal. VI, 2)</strong>. Et sicut
alibi dicitur: <em>Supportantes invicem in charitate, solliciti
servare unitatem spiritus in vinculo pacis</em> <strong>(Ephes.
IV, 2)</strong>. <em>Ambula autem;</em> toto corde, tota anima, tota
virtute Deum dilige, et ut ad ejus visionem pertingere
<nobr><sub></sub></nobr> merearis, quotidianis bonorum operum passibus
de virtute in virtutem progredere, nec fratrem
quem sufferendo ducis ob amorem ejus ad quem
pergis, deseras [<em>Ms.,</em> deserens]; nec ob fratris amorem,
ab illo quaerendo cum quo manere desideras,
intentionem recti incessus avertas [<em>Ms.,</em> avertens];
sed ut perfecte possis salvari, <em>surge, tolle grabatum
tuum et ambula, id est, relinque peccata pristina,
necessitatibus fratrum succurre, et in universis
quae agis, vide ne {509} in hoc saeculo mentem figas,
sed ad videndum faciem tui festines Redemptoris.</em>
Surge bona operando, porta grabatum diligendo
<nobr><sub></sub></nobr> proximum, et ambula exspectando beatam spem et
adventum gloriae magni Dei <strong>(Tit. II, 13)</strong>. Sed o mira
perfidorum dementia! qui ad tam inopinatam diu
languentis sanationem credere ac spiritaliter sanari
debuerant, e contra scandalizantur, et salvato pariter
ac Salvatori calumnias struunt. Salvato quidem,
quia sabbato grabatum tulerit; Salvatori autem,
quia sabbato illum salvari, et grabatum tolli praeceperit,
quasi melius ipse diem sabbati [<em>Ms.,</em> ipsi de
sabbato] quam tanta divinitatis potentia nosset.
<strong>(VERS. 10.)</strong> <em>Dicebant,</em> inquit, <em>Judaei illi qui sanus
</em>[Ms., <em>sanatus</em>] fuerat: Sabbatum est, non licet tibi
tollere grabatum tuum. Litteram legis stulte defendebant
ignorando dispensationem ejus, qui legis quondam
edicta per servum decernens, nunc ipse adveniens
<nobr><sub></sub></nobr> eamdem legem gratia mutare disposuit; ut
quod juxta litteram diu carnales carnaliter observabant,
deinceps spiritales spiritaliter observandum
cognoscerent. Sabbato quippe [<em>Al.</em> quidem] carnali,
quod juxta litteram custodiebatur, populus [<em>Edit.</em>
custodiebat populus] ab omni opere servili die septima
vacare praeceptus est; spiritale autem sabbatum
est in luce gratiae spiritalis, quae septiformis
accipitur, quia non una, sed omni die nos ab inquietudine
vitiorum manere feriatos oportet. Si enim
juxta vocem Dominicam, <em>omnis, qui facit peccatum,
servus est peccati</em> <strong>(Joan. VIII, 34)</strong>, patet liquido quia
peccata recte opera servilia intelliguntur, a quibus
quasi in die septima in praeceptione [<em>Beda, perceptione</em>]
gratiae spiritalis, immunes incedere jubemur,
<nobr><sub></sub></nobr> nec solum a pravis continere, sed et bonis insistere
factis. [Quod] in hac quoque lectione Dominus typice
ostendit, cum eum qui duodequadraginta annos
languebat, in die sabbati non solum surgere, verum
etiam grabatum tollere et ambulare praecepit: videlicet
insinuans eos qui longo vitiorum languore tabescunt,
et Dei ac proximi dilectione [<em>Ms.,</em> dilectionis]
inanes, quasi a perfecta virtutum summa duo
minus habent, jam per donum sancti Spiritus a vitiis
posse resurgere, eorumque discusso torpore,
eum fraternae dilectionis onere ad visionem debere
sui properare conditoris. Nam sequitur:
</p><p>VERS. 14.---<em>Postea invenit eum Jesus in templo,
et dixit ei:</em> Ecce sanus factus es, jam noli peccare,
ne deterius tibi aliquid contingat. Quod autem is
<nobr><sub></sub></nobr> qui sanatus est Jesum non in turba adhuc positus,
sed post in templo cognoscit, mystice nos instituit
ut si vere conditoris nostri gratiam cognoscere, si
ejus amore confirmari, si ad ejus visionem pervenire
desideramus, fugiamus sollicite turbam, non
solum turbantium nos cogitationum affectuumque
pravorum, verum etiam hominum nequam, qui nostrae
sinceritatis possunt impedire propositum, vel
mala videlicet exemplo suo monstrando, vel bona
nostra opera deridendo, aut etiam prohibendo. Confugiamus
seduli ad domum orationis, ubi secreta
libertate Dominum invocantes, et de perceptis ab eo
<nobr><sub></sub></nobr> beneficiis gratias agamus, et de perceptionis [<em>Ms.</em> et
Beda percipiendis] humili devotione precemur. Imo
etiam ipsi templum Dei sanctum, in quo venire et
mansionem facere dignetur, existere curemus, audientes
ab Apostolo: <em>Quia corpus vestrum templum
est Spiritus sancti, qui in vobis est</em> <strong>(I Cor. VI, 19)</strong>.
Inter quae diligentius intuendum, fratres mei, quod
inveniens in templo quem sanaverat, Dominus ait
illi: <em>Ecce sanus factus es, jam noli peccare, ne deterius
tibi aliquid contingat.</em> Quibus verbis aperte monstratur
quia propter peccata languebat, nec nisi dimissis
eisdem peccatis poterat sanari; sed qui foris
ab infirmitate, ipse etiam intus salvavit a scelere.
Unde et caute praemonuit ne amplius peccando gravioris
sibi sententiam damnationis contraheret.
<nobr><sub></sub></nobr> Quod non ita sentiendum est, quasi omnis qui infirmatur,
ob peccata infirmetur.» Saepe infirmatur homo
ne extollatur in donis Dei, sicut de Paulo apostolo
legitur <strong>(II Cor. XII, 7)</strong>; saepe ut probetur,
tribulatur, sicut beati Job patientia tribulata et probata
est; saepe infirmitas pro castigatione datur,
ut illud: <em>Flagellat Deus omnem filium, quem recipit</em>
 <strong>(Hebr. XII, 6)</strong>; quibusdam vero infirmitas pro gloria
Dei datur, ut de caeco nato, vel de Lazaro legitur.
Novit Dominus pro quo quemlibet jubeat infirmari,
vel dimittat saepe occulto hominibus judicio, sed
nunquam injusto. «Sed discamus flagellis piissimi
Redemptoris nostri humiliter substerni, arbitrantes
nos minus pati quam meremur, semper {510} illius
sententiae memores: <em>Quia beatus homo,</em> qui corripitur
<nobr><sub></sub></nobr> a Domino <strong>(Job. V, 17)</strong>. Et ipse in Apocalypsi:
<em>Ego,</em> inquit, <em>quos amo, arguo et castigo</em> <strong>(Apoc. III,
19)</strong>. Longaevo autem languenti, interius exteriusque
sanato, id est, et a flagellis apertae castigationis et
a peccatis quibus haec merebatur erepto; Judaei e
contra male intus languidi jam deterius aegrotare
incipiunt, persequendo videlicet Jesum, qui hoc faceret
in sabbato. Persequebantur autem eum quasi
legis auctoritatem simul et divinae operationis exempla
secuti; quia et Dominus sex diebus mundi perfecta
creatione, septimo requievit [<em>Beda, requieverit</em>]
ab omnibus operibus suis, et populum sex
diebus operari, septimo vacare praeceperit; non intelligentes
quia carnalia legis decreta paulatim erant
spiritali interpretatione mutanda, apparente illo qui
<nobr><sub></sub></nobr> non tantum legislator, sed et <em>finis legis est Christus,
ad justitiam omni credenti</em> <strong>(Rom. X, 4)</strong>; neque animadvertentes
quia conditor in die septima non ab
opere mundanae gubernationis et annuae, imo quotidiana
[<em>Ms.,</em> cottidianae. . . substitutionis] rerum
creatarum substitutione, sed a nova creaturarum
institutione cessavit
<br>@ <nobr><sub></sub></nobr> Hic non obscure Beda minime contradicente hic
Alcuino videtur negare quotidianam animarum creationem:
quod paulo post clarius declarat his verbis:
Non novum creaturae genus instituendo, sed
quae a principio creaverat, ne deficiant, propagando.
<nobr><sub></sub></nobr> MARTENE..» Quod vero dicitur, <em>Requievit
Deus in die septimo ab omnibus operibus suis, ita
intelligendum est, cessasse Deum a novarum conditione
creaturarum.</em> Quid vero hic ipsa Veritas ait?
</p><p><nobr><sub></sub></nobr> VERS. 17---<em>Pater meus usque modo operatur,
et ego operor.</em> Operatur Pater et Filius, ut naturarum
diversitas permaneat, quae in prima conditione
mundi conditae sunt. Ideo dictum est in Psalmo:
<em>Qui finxit singillatim corda eorum</em> <strong>(Psal. XXXII, 15)</strong>,
non incognita animarum genera, sed ejusdem substantiae
animas, quae in primo homine condita est,
reformat. «
<br>@ <nobr><sub></sub></nobr> Ex eadem homilia Bedae. Quapropter Psalmista cum non solum
primordialem mundi creationem, sed et quotidianam
creaturae gubernationem ad laudem creatoris referret,
ait inter caetera: <em>Omnia in sapientia fecisti</em>
 <strong>(Psal. CIII, 24)</strong>. Si autem Christum Dei virtutem
et Dei sapientiam recte confitemur, et omnia in sapientia
fecit ac regit Deus, constat nimirum quia
Pater usque modo operatur, operatur et Filius;
<nobr><sub></sub></nobr> ergo <em>Pater meus, inquit, non solum sex, ut putatis,</em>
diebus primis operatus est, verum <em>usque modo operatur,
non novum creaturae genus instituendo, sed
quae in principio creaverat, ne deficiant propagando.</em>
<em>Et</em> ego operor, subauditur, <em>usque modo, cum eo cuncta
disponens, regens, accumulans;</em> ac si aperte dicat:
Quid mihi invidetis? Cur me vituperatis, caeci
legis lectores [<em>Beda, legislatores</em>], quod in forma
hominis sabbato salutem unius hominis operatus
sim, qui in natura divinitatis una cum Deo Patre
totum genus humanum, imo totam mundi machinam,
et cuncta visibilia et invisibilia quietus semper
operor? Sed ipsi talis ac tanti mysterii minus capaces,
propterea magis quaerebant eum interficere,
quia non solum solvebat sabbatum, sed et Patrem
<nobr><sub></sub></nobr> suum dicebat Deum, aequalem se faciens Deo. In eo
maxime dolebant, quia is quem verum ex infirmitate
carnis hominem cognoverant, verum se Dei Filium
credi voluisset, id est, non gratia adoptatum, ut caeteros
sanctos, quibus loquitur Propheta: <em>Ego dixi,
dii estis, et filii Excelsi omnes</em> <strong>(Psal. LXXXI, 6)</strong>;
sed natura Patri per omnia aequalem
<br>@ <nobr><sub></sub></nobr> Hucusque ex homilia 7 Bedae..»
</p><p>Notandum sane quod dictum est, <em>aequalem se faciens
Deo, a Judaeorum persona dictum, qui putabant
Dominum Jesum praedicando se facere quod non esset,
et non veraciter intimare quod esset.</em> «
<br>@ <nobr><sub></sub></nobr> S. Aug. Tract. XVIII in Joan., num. 2. <em>Commoti
igitur Judaei, et indignati sunt.</em> Merito quidem, quod
audebat homo aequalem se facere Deo; sed ideo immerito,
quia in homine non intelligebant Deum. Carnem
videbant, Deum nesciebant; habitaculum cernebant,
<nobr><sub></sub></nobr> habitatorem ignorabant. Caro enim illa templum
erat, Deus inhabitabat intus. Non ergo Jesus
carnem aequabat Patri, non formam servi Domino
comparabat: non quod factum est propter nos, sed
quod erat quando fecit nos. Quis namque sit Christus,
(catholicis loquor,) nostis, quia bene credidistis:
non Verbum tantum, non caro tantum; sed
<em>Verbum caro factum est, et habitavit </em>[Aug., <em>ut habitaret</em>]
in nobis. Recensete de Verbo, quod nostis.
<em>In principio erat Verbum, et Verbum erat apud Deum,</em>
<nobr><sub></sub></nobr> {511} <em>et Deus erat Verbum.</em> Hic aequalitas cum Patre.
Sed <em>Verbum caro factum est, et habitavit in nobis:</em>
hac carne major est Pater. Ita Pater et aequalis
et major: aequalis Verbo, major carne; aequalis
ei per quem fecit nos, major eo qui factus est propter
nos.» Commotis vero et turbatis Judaeis, quia
se aequalem Christus Patri fecit, qui hominem tantummodo
intellexerunt, non Deum; carnem viderunt,
divinitatem non crediderunt; dixit enim:
</p><p>VERS. 19.---<em>Non potest a se Filius facere quidquam,
nisi quod viderit Patrem facientem.</em> «
<br>@ <nobr><sub></sub></nobr> S. Aug. ibidem num. 8. Non alia opera
facit Pater quae videat Filius, et alia Filius cum
[<em>Ms.,</em> quae] viderit Patrem facientem; sed eadem opera
ipse Pater et Filius facit. Secutus enim ait [<em>Ms.,</em>
sequitur enim] <em>Quaecunque ille fecerit, haec </em>[et] Filius
<nobr><sub></sub></nobr> similiter facit. Non cum ille fecerit, alia Filius similiter
facit: sed <em>quaecunque ille fecerit, haec et Filius similiter
facit.</em> Si haec facit Filius quae fecerit Pater,
per Filium facit Pater; si per Filium facit Pater
quae facit, non alia Pater, alia Filius facit, sed
eadem opera sunt Patris et Filii. Et quomodo eadem
facit Filius, eadem et Pater similiter
<br>@ <nobr><sub></sub></nobr> Ms. et Aug.: «Et quomodo eadem facit et Filius?
et eadem et similiter.». Ne
forte eadem, sed dissimiliter: <em>Eadem,</em> inquit, <em>et similiter.</em>
Et quomodo possit eadem non similiter, 
<br>@ <nobr><sub></sub></nobr> Hucusque sanctus Augustinus, loco citato.» dum
omnia, quae Pater facit, per Filium facit? Sicut dictum
est: <em>Omnia per ipsum facta sunt, et sine ipso
factum est nihil.</em> Ideo similiter dixit, quia <em>eadem
facit Filius, quae facit et Pater:</em> quia una Patris et
Filii in divinitate substantiae est [<em>Ms.,</em> substantia et]
operatio, una voluntas et potestas, una vita et essentia,
<nobr><sub></sub></nobr> et aequalia omnia sunt in Patre et Filio, nisi
quod Pater pater est, et Filius filius est. Separatio
est in personis, sed unitas in natura. <em>Non enim potest
Filius a se facere quidquam, nisi quod viderit Patrem
facientem.</em> Non debemus carnaliter intelligere
hanc sententiam, «
<br>@ <nobr><sub></sub></nobr> Ex S. Aug. Tract. XIX, num. 1. quasi duorum hominum Patris
et Filii, unius ostendentis, alterius videntis; unius
loquentis, alterius audientis; quae omnia phantasmata
cordis sunt.» Talis cogitatio procul a pectoribus
Christianis expellenda est. Ergo de Filio et
Patre praesentis docet lectionis exemplum, quia nec
Pater minorem quam Filius, nec Dei Filius majorem,
quam Pater habet personam
<br>@ <nobr><sub></sub></nobr> Ms. «Quia nec Pater minorem habet, nec majorem
Dei Filius: cum . . .», cum Patri et
Filio nulla distantia divinitatis sit, sed una majestas.
Quod enim ait Filium nihil facere, nisi quod viderit
<nobr><sub></sub></nobr> Patrem facientem, non corporaliter intelligendum
est, quia non corporalibus modis Deus videt:
sed visus ei omnis in virtute naturae est; neque enim
partitio esse poterit in simplici natura divinitatis;
sed [idem est] Filio videre Patris opera, cum Patre
aequaliter facere, quia idem est Filio videre et esse.
Ideo subjecit: <em>Omnia enim quaecunque facit Pater,
eadem et Filius facit similiter.</em> Significationem unius
naturae ostendit et unius operationis, quia communis
[est] operatio Patris et Filii, quorum est una
natura, una etiam et operatio. Ideo consequenter
<nobr><sub></sub></nobr> subjunxit: <strong>(VERS. 20)</strong> <em>Pater enim diligit Filium, et
omnia demonstrat ei quae ipse facit.</em> Ut ostenderet
omnem hanc Patris demonstrationem fidei nostrae
esse doctrinam. Ut scilicet et Pater nobis in confessione
esset et Filius; et ne qua ignoratio in Filio
posset intelligi, cui Pater opera omnia quae
ipse faceret, monstraret, continuo ait: <em>Et majora
horum opera demonstrabit ei, ut vos admiremini.</em>
</p><p>
</p><h4>CAPUT X.</h4>
<em>Quod sicut Pater suscitat mortuos, sic et Filius;</em> et
quod aequaliter cum Patre sit honorandus; et in
quod credentes transeant de morte ad vitam. Venturam
quoque pronuntiat horam, qua de monumentis
boni malique resurgent.
<p>VERS. 21.---<em>Sicut enim Pater suscitat mortuos,</em>
<nobr><sub></sub></nobr> et vivificat, sic et Filius quos vult vivificat. Ea enim
Patrem demonstraturum Filio dicit quae mirentur.
Et quae eadem essent illa, mox docuit: <em>Sicut enim
Pater suscitat mortuos, sic et Filius quos vult vivificat.</em>
Exaequata virtus est indissimilis per naturae [<em>Ms.,</em>
per naturae indissimilis] unitatem, et demonstratio
operum non ignorantionis instructio est, sed nostrae
fidei quae {512} non Filio scientiam ignoratorum,
sed nobis confessionem nativitatis invexit. Demonstrare
enim Patrem, est per Filium facere quae facturus
est. Nam majora opera sunt resurrectio mortuorum
quae erit in novissimo die, quam istius languentis
sanitas, qui Christi verbo sanatus est. Ex quo
nata est hujus occasio tota sermonis; dicit enim:
<em>Ut vos miremini.</em> «
<br>@ <nobr><sub></sub></nobr> Ex S. Aug. Tract. XIX, num. 4, 5. Et hoc difficile est videre, quomodo
<nobr><sub></sub></nobr> tanquam temporaliter Filio coaeterno aliqua
demonstraret aeternus Pater, omnia scienti quae sunt
apud Patrem. Quae sunt tamen illa majora? Hoc
enim facile est intelligere. <em>Sicut enim Pater, inquit,</em>
<em>suscitat mortuos et vivificat, sic et Filius quos vult vivificat.</em>
Majora ergo sunt opera mortuos suscitare,
quam languidos sanare. Sed <em>sicut suscitat Pater
mortuos et vivificat, sic et Filius quos vult vivificat.</em>
Non alios ergo Pater, alios Filius: sed omnia per
ipsum; ipsos itaque Filius quos et Pater: quia non
alia, nec aliter, sed <em>haec Filius similiter facit.</em> Ita
plane intelligendum est, et ita tenendum: sed mementote,
<em>quia Filius quos vult vivificat.</em> Tenete hic
ergo non solum potestatem Filii, verum etiam voluntatem
[<em>Ms.,</em> et voluntatem Patris]. Filius quos vult vivificat,
<nobr><sub></sub></nobr> et Pater quos vult vivificat: et ipsos Filius,
quos et Pater: ac per hoc eadem Patris et Filii [et]
potestas est et voluntas,» eadem quoque vita et vivificatio
mortuorum. Et ideo dicit: <em>Sicut Pater suscitat
mortuos, et vivificat quos vult, sic et Filius quos
vult vivificat.</em> Non enim alios Pater, alios Filius vivificat;
sed una potestas unam vivificationem facit;
quae etiam potestas uno honore honoranda est [<em>Al.,</em>
veneranda]. Et ideo consequenter subjunxit.
</p><p>VERS. 22, 23.---<em>Pater enim non judicat quemquam,
sed omne judicium dedit Filio,</em> ut omnes honorificent
<nobr><sub></sub></nobr> Filium, sicut honorificant Patrem. Qui non honorificat
Patrem, non honorificat Filium. Pater non
judicat quemquam, quia Patris persona hominem
non suscepit, nec in judicio videbitur: sed sola Filii
persona, in ea forma quae judicata est injuste, et
juste judicabit vivos ac mortuos. Nec enim Filius
videbitur in judicio in ea natura qua consubstantialis
est Deo Patri, sed in ea qua consubstantialis est
matri, et homo factus est. Ita intelligendum est:
<em>Pater non judicat quemquam, sed omne judicium dedit
Filio;</em> ac si diceretur: Patrem nemo videbit
in judicio vivorum et mortuorum, sed omnes Filium;
quia et filius hominis est, ut possit et ab impiis
videri, cum et illi videbunt in quem pupugerunt.
Quod ne conjicere potius quam aperte demonstrare
<nobr><sub></sub></nobr> videamur, proferimus ejusdem Domini certam manifestamque
sententiam, qua ostendimus ipsam fuisse
causam ut diceret: <em>Pater non judicat quemquam, sed
omne judicium dedit Filio, quia judex forma filii
hominis apparebit.</em> Quae forma non est Patris, sed
Filii, nec [ea] Filii in qua aequalis est Patri, sed
in qua minor est Patre: ut sit in judicio conspicuus
bonis et malis.
</p><p><em>Ut omnes honorificent Filium, sicut honorificant
Patrem.</em> Qui non honorificat Patrem, non honorificat
Filium. «
<br>@ <nobr><sub></sub></nobr> S. Aug. loc. cit. num. 6, 7. Quid est enim honorificare Patrem, nisi
quod habeat Filium? Aliud est enim cum tibi commendatur
Deus quia Deus est, et aliud, cum tibi
commendatur Deus quia Pater est. Cum tibi Deus
quia Deus est commendatur, creator tibi commendatur,
<nobr><sub></sub></nobr> omnipotens tibi commendatur, spiritus quidem
[<em>Aug.,</em> quidam] summus, aeternus, invisibilis,
incommutabilis tibi commendatur: cum vero tibi
Pater quia pater est commendatur, nihil tibi aliud
quam et Filius commendatur, quia Pater non dici
potest, si Filium non habet; sicut nec Filius, si Patrem
non habet. Sed ne forte Patrem quidem
honorifices tanquam majorem, Filium vero tanquam
minorem, ut dicas mihi: Honorifico Patrem; scio
enim quod habeat Filium, et non erro in Patris nomine,
non enim Patrem intelligo sine Filio, honorifico
tamen et Filium tanquam minorem: corrigit
te ipse Filius, et revocat [te] dicens: <em>Ut omnes honorificent</em>
Filium, non inferius, sed <em>sicut honorificant
Patrem.</em> Qui ergo non honorificat Filium, nec Patrem
<nobr><sub></sub></nobr> honorificat, qui misit illum. Ego, inquis, majorem
honorem volo dare Patri, minorem Filio. Ibi tollis
honorem Patri, ubi minorem das Filio. Quid
enim tibi aliud videtur ista sententia [<em>Aug.,</em> ita sentiendi],
nisi quia Pater aequalem sibi Filium generare
aut noluit aut non potuit? Si noluit, invidit;
{513} si non potuit, defecit. Non ergo vides, quia ita
est sentiendum: Ubi [<em>Aug.,</em> quia ita sentiendo, ubi]
majorem honorem vis dare Patri, ibi es contumeliosus
in Patrem. Proinde sic honorifica Filium, quomodo
honorificas Patrem, si vis honorificare et Filium et
Patrem.
</p><p><nobr><sub></sub></nobr> VERS. 24.---<em>Amen amen dico vobis, quia qui verbum
meum audit, et credit ei, qui misit me, habet vitam
aeternam, et in judicium non veniet, sed transiet
a morte ad vitam.</em> Non nunc transit, jam transiit a
morte in vitam. Et hoc attendite, <em>qui verbum meum
audit:</em> et non dixit: credit mihi; sed, <em>credit ei, qui
misit me.</em> Verbum ergo Filii audiat, in Patre credat
[<em>Ms.,</em> et Aug., ut Patri credat]. Quare Verbum audit
tuum, et credit alteri? Nonne cum verbum alicujus
audimus, eidem verbum proferenti credimus, loquendi
nobis fidem accommodamus? Quid ergo voluit dicere,
<em>qui verbum meum audit, et credit ei, qui misit
me, nisi quia verbum ejus est in me? Et quis est,</em> qui
<em>audit verbum meum, nisi, qui audit me? </em>[<em>Aug.:</em> Et
quid est, <em>audit verbum meum, nisi audit me?</em>] Qui
<nobr><sub></sub></nobr> credit in me, credit etiam ei qui misit me: quia cum
illi credit, verbum [<em>Aug.,</em> verbo] ejus credit; cum
autem verbum ejus credit, mihi credit, quia Verbum
Patris ego sum.
<br>@ <nobr><sub></sub></nobr> Ex S. Aug. loc. cit. num. 8. Non enim transiret de morte ad vitam, nisi primo
esset in morte, et non esset in vita. Cum ergo
transierit in vitam, non erit in morte. Mortuus ergo
erat, et revixit, perierat, et inventus est <strong>(Luc. XV, 32)</strong>.
Fit proinde jam quaedam resurrectio, et transeunt
homines a morte quadam ad quamdam vitam; a morte
infidelitatis ad vitam fidei; a morte falsitatis ad
vitam veritatis; a morte iniquitatis ad vitam justitiae.
Est ergo et ista [<em>Aug.,</em> et ista quaedam] resurrectio
mortuorum. Aperiat illam plenius, et lucescat
nobis, ut coepit.»
</p><p><nobr><sub></sub></nobr> VERS. 25.---<em>Amen amen dico vobis, quia venit hora,
et nunc est, quando mortui audient vocem Filii Dei, et
qui audierint, vivent.</em> Hoc proprium est piorum, qui
sic audiunt de incarnatione ejus, ut credant quia Filius
Dei est, id est, sic eum propter se factum accipiunt
minorem Patre in forma servi, ut credant quia
aequalis est Patri in forma Dei. Et ideo sequitur, et
hoc ipsum commendans dicit: <strong>(VERS. 26)</strong> <em>Sicut enim
Pater habet vitam in semetipso, ita dedit et Filio gratiam
</em>[Ms., <em>vitam</em>] habere in semetipso. «
<br>@ <nobr><sub></sub></nobr> Ex eodem, num. 13. Quod ergo
ait, <em>Dedit Filio vitam habere in semetipso, breviter
dicam:</em> Genuit Filium, vitam in se habentem.
Neque enim erat sine vita, et accepit vitam, sed nascendo
vita est. Pater vita est non nascendo, Filius
<nobr><sub></sub></nobr> vita est nascendo. Pater de nullo patre, Filius de
Deo Patre. Pater propter Filium est, Filius vero et
quod [Filius] est, propter Patrem est; et quod est, a
Patre est. Hoc ergo dixit: <em>Vitam dedi Filio, ut haberet
eam in semetipso, tanquam diceret:</em> Pater qui
est vita in semetipso, genuit Filium, qui esset vita in
semetipso. Pro eo enim, quod genuit, voluit intelligi
<em>dedit.</em> Tanquam si cuidam diceremus: Dedit tibi
Deus esse.» Sequitur enim et dicit:
</p><p>VERS. 27.---<em>Et dedit ei potestatem facere judicium,
quia Filius hominis est.</em> Puto nihil esse manifestius;
nam quia Filius Dei est, aequalis est Patri; non accipit
hanc potestatem judicium faciendi. sed habet illam
<nobr><sub></sub></nobr> cum Patre in occulto. Accipit autem illam,
ut boni vel mali eum videant judicantem, quia filius
hominis est. Visio quippe filii hominis exhibetur et
malis. Nam visio formae Dei non nisi mundis corde,
quia ipsi Deum videbunt <strong>(Matth. V, 8)</strong>. Id est, solis
piis, quorum dilectioni hoc ipsum promittit, quia
ostendet seipsum illis. Et ideo vide quid sequatur:
<strong>(VERS. 28)</strong> <em>Nolite mirari hoc, inquit.</em> Quid nos prohibet
mirari? nisi illud quod revera miratur omnis qui
non intelligit? ut ideo diceret Patrem dedisse ei potestatem
judicium facere, quoniam Filius hominis
est, cum magis quasi hoc exspectaretur ut diceret
[<em>Al.,</em> judicaret], quoniam Filius Dei est. Sed quia
Filium Dei secundum id quod in forma Dei aequalis
est Patri videre iniqui non possunt, oporteat [<em>Ms.,</em>
<nobr><sub></sub></nobr> oportet] autem et judicem vivorum et mortuorum,
cum coram eo judicabuntur, et justi videant et iniqui;
<em>Nolite,</em> inquit, <em>hoc mirari.</em> <strong>(VERS. 29.)</strong> <em>Quoniam veniet
hora, in qua omnes qui in monumentis sunt, audient
vocem ejus:</em> et procedent, qui bona fecerunt, in
resurrectionem vitae, qui vero mala gesserunt, in resurrectionem
judicii. Ad hoc ergo oportebat ut ideo
acciperet illam potestatem, {514} quia filius hominis
est, ut resurgentes omnes viderent eum in forma in
qua videri ab omnibus potest, sed alii ad damnationem,
alii ad vitam aeternam. Quae est autem vita
aeterna, nisi illa visio quae non conceditur impiis?
<em>Ut</em> cognoscant te, inquit, <em>unum verum Deum, et quem
misisti Jesum Christum</em> <strong>(Joan. XVII, 3)</strong>. Quomodo et
ipsum Jesum Christum, nisi quemadmodum unum
<nobr><sub></sub></nobr> verum Deum, qui ostendet se ipsum illis, non quomodo
se ostendet etiam puniendis in forma filii hominis.
Secundum autem illam visionem bonus est, secundum
quam visionem Deus apparet mundis corde,
quanquam [<em>Ms.,</em> quomodo] bonus Deus Israel rectis
corde. Quando autem judicem videbunt mali, non
eis videbitur bonus, quia non ad eum gaudebunt corde,
sed tunc se plangent omnes tribus terrae: in numero
itaque [<em>Forte, utique</em>] malorum omnium et infidelium.
Propter hoc etiam illi qui eum dixerat magistrum
bonum, quaerens ab eo consilium consequendae
vitae aeternae, respondit: <em>Quid me interrogas de
bono? Nemo bonus nisi unus Deus</em> <strong>(Luc. XVIII, 19)</strong>.
Cum et hominem alio loco dicat bonum ipse Dominus:
<em>Bonus</em> homo, inquit, <em>de bono thesauro cordis</em>
<nobr><sub></sub></nobr> sui profert bona, et malus homo de malo thesauro cordis
sui profert mala <strong>(Matth. XII, 35)</strong>. Sed quia ille
vitam aeternam quaerebat, vita autem aeterna est in
illa contemplatione, qua non ad poenam videtur Deus,
sed ad gaudium supernum [<em>Ms.,</em> sempiternum]: duas
hic resurrectiones ipse Dominus Christus in his verbis
nobis demonstrat. Primam quae in fide est resurgendo
a peccatis, de qua ait: <em>Amen amen dico vobis,
quia venit hora, et nunc est, in qua mortui audient
vocem Filii Dei.</em> Alteram ubi ait: <em>Amen amen dico
vobis, quia veniet hora, in qua omnes qui in monumentis
sunt, audient vocem Filii Dei.</em> Illa prior est
<nobr><sub></sub></nobr> resurrectio animarum, ista sequens resurrectio erit
corporum. Qui vero in hac prima resurgit, in secunda
resurget ad gloriam. Qui vero in hac prima non resurgit,
in secunda tamen resurget, sed ad poenam.
Utramque facit Deus per Christum. Qui hic resurgit
per eum, ibi resurget ad eum. Qui hic per eum non
resurgit, nec ibi ad eum resurget. «
<br>@ <nobr><sub></sub></nobr> S. Aug. loc. cit. num. 16. Hora autem
nunc est, ut resurgant mortui; hora erit in fine saeculi,
ut resurgant mortui. Sed resurgunt [<em>Aug.,</em> resurgant]
nunc in mente, tunc in carne. Resurgant
nunc in mente per verbum Dei, Filium Dei: resurgent
tunc in carne per Verbum Dei, carnem factum
filium hominis. Neque enim ad judicium vivorum et
mortuorum Pater ipse venturus est; nec tamen recedit
a Filio Pater: quomodo ergo non ipse venturus
<nobr><sub></sub></nobr> est? quia non ipse videbitur in judicio. Videbunt
in quem compunxerunt <strong>(Joan. XIX, 37)</strong>. Forma illa
erit judex, quae stetit sub judice; illa judicabit, quae
judicata est: judicata est enim inique, judicabit juste.
Talis apparebit judex, qualis videri possit et ab
eis, quos coronaturus est, et ab eis quos damnaturus
est.» Distinctio est inter illud verbum quod superius
dixit, <em>quod mortui audient vocem Filii Dei, et inter
illud quod hic ait:</em> <em>venit hora, in qua omnes qui in
monumentis sunt, audient vocem Filii Dei.</em> Ibi vero
ait: <em>audient, id est, obedient.</em> Ideo ista resurrectio
est ad vitam, illa vero quae futura est, de qua dicit,
<em>audient vocem Filii Dei, audient ut resurgant ad judicium;</em>
non addit hic ad vitam, quia omnes ad gloriam
non resurgent, sed multi ad poenam. Ideo addidit
<nobr><sub></sub></nobr> de futura resurrectione: <em>Qui bona fecerunt, in
resurrectionem vitae;</em> qui mala egerunt, in resurrectionem
judicii, id est, damnationis, quia hic judicium
pro poena posuit. Tunc erit ultima pala [<em>Ms.,</em> palea],
quae separat bonos a malis, triticum a paleis. Tunc
ibunt impii in ignem aeternum, justi autem in vitam
aeternam. Sequitur autem:
</p><p>VERS. 30.---<em>Non possum a me ipso facere quidquam,
sed sicut audio, judico, et judicium meum justum
est.</em> Fortassis ideo dixit, non possum a me ipso
facere quidquam, quasi dixisset: A me ipso non sum,
sed a Patre. Pater enim a nullo alio est, Filius enim
a Patre est. Ideo dixit: <em>Sicut audio, judico, quia
unum opus est Patris, et Filii, et Spiritus sancti.</em> Sicut
audit, judicat; audit videlicet per unitatem substantiae
<nobr><sub></sub></nobr> et proprietatem scientiae. Non judicat a semetipso,
quia non est a semetipso. Pater quippe
solus de alio non est, Filius a Patre genitus est, ut
diximus. Ab ipso enim audit et Filius, a quo genitus
est, quia non est a se ipso, sed ab illo, a quo genitus
est. A quo illi est intelligentia, {515} ab illo utique
et scientia. Ab illo igitur audientia, quae nihil est
aliud quam scientia. Potest quoque hoc ipsum quod
dixit, <em>sicut audio, judico, de humanitatis natura intelligi,
quam Dei Filius ex virgine sumpsit.</em> Cum
ageret de resurrectione animarum, non dicebat, <em>audio,</em>
sed <em>judico.</em> Audio enim, tanquam praecipientis
<nobr><sub></sub></nobr> Patris imperium. Jam ergo sicut homo, sicut quo
major est Pater; jam ex forma servi, non ex forma
Dei. <em>Sicut audio, judico, et judicium meum justum
est.</em> Unde est judicium justum hominis? Quia sequitur:
<em>Non quaero voluntatem meam, sed voluntatem
ejus qui misit me.</em> Ista missio, incarnatio est Christi,
quae ad hoc facta est ut paterna voluntas in salutem
humani generis per eum efficeretur. Videtur enim in
hoc loco ex his verbis Salvatoris nostri, velle eum
insinuare nobis duas naturas in se esse, et veram
habere animam, in qua sola voluntas est [<em>Ms.,</em> solet
voluntas esse]; quae etiam tanta conjunctione commista
est divinitati, ut tota voluntas in ea spiritalis
fuerit, non animalis, id est, carnalis. Nam consequenter
subjunxit:
</p><p><nobr><sub></sub></nobr> VERS. 31.---<em>Si ego testimonium perhibeo de me
ipso, testimonium meum non est verum.</em> Sicut in consequentibus
dixit: <em>Si glorifico me ipsum, gloria mea
nihil est;</em> sed qui misit me Pater, ipse me glorificat:
sic et hic dictum est: <em>Si ego testimonium perhibeo de
me ipso, testimonium meum non est verum.</em> Et paulo
post: <em>Qui misit me Pater, ipse testimonium perhibet
de me.</em> Nunc in se naturam hominis demonstrat;
nunc in Dei majestate aequalem se significat Patri;
nunc unitatem sibi divinitatis cum Deo Patre vindicans,
nunc fragilitatem humanae carnis ostendens;
nunc doctrinam suam se non dicere, nunc voluntatem
suam se non quaerere: nunc testimonium suum
verum non esse, nunc verum esse significans. Nam
hic ait: <em>Si ego testimonium perhibeo de me ipso,</em> testimonium
<nobr><sub></sub></nobr> meum non est verum; et paulo post: <em>Et si
ego testimonium perhibeo de me, verum est testimonium
meum.</em> Quomodo ergo non [<em>Ms.,</em> nunc] est verum
testimonium tuum, Domine, nisi secundum fragilitatem
carnis? Nam et illud quod dixit: <em>Non veni</em>
facere voluntatem meam, et <em>Filius a se nihil potest facere,
et alia multa hujusmodi;</em> quae omnia non infirmant
Filium, neque depreciant, nec a Patre disjungunt:
siquidem et haec ideo sunt posita, ut vera incarnatio
noscatur. Nam quod dicit: <em>Ego de Patre
exivi, ego in Patre, et Pater in me;</em> ego et Pater
unum sumus, et qui me videt, videt et Patrem; et sicut
Pater suscitat mortuos, et vivificat, ita et Filius
quos vult vivificat: vera ejus divinitas approbatur:
<nobr><sub></sub></nobr> quia voluntas Patris et Filii, una operatio, una denique
gratia, eademque gubernatio est, sicut magister gentium
docet ita scribens: <em>Gratia vobis, et pax a Deo
Patre nostro, et Domino Jesu Christo</em> <strong>(Rom. I, 7)</strong>.
</p><p>VERS. 32.---<em>Alius est qui testimonium perhibet de
me.</em> In sequentibus ostendit quis sit ille alius, qui
testimonium perhibet de se, ubi ait: <em>Qui misit me
Pater, ipse testimonium perhibet de me</em> <strong>(Joan. V, 37)</strong>.
Testimonium Patris est de Filio in baptismo, ubi vox
facta est de coelo: <em>Hic est Filius meus dilectus, in quo
mihi bene complacuit </em>[Ms., <em>complacui</em>] <strong>(Matth. XVII,
5)</strong>. Simile quoque testimonium in monte sancto
perhibuit Pater, audientibus tribus discipulis de Filio
<nobr><sub></sub></nobr> suo. <em>Et scio quia testimonium ejus verum est.</em>
Omne verum, a veritate verum est: Deus enim veritas
est. Et quidquid verum est, a Deo verum est.
«
<br>@ <nobr><sub></sub></nobr> S. Aug., tract. XXIII, num. 2, 3. Atque id testimonium dixit, quid sit: <em>Opera, inquit,</em>
<em>quae ego facio, testimonium perhibent de me.</em>
Deinde adjunxit, <em>Et testimonium perhibet de me, qui
misit me Pater.</em> Ipsaque opera quae facit, a Patre se
accepisse dicit. Testimonium ergo perhibent opera,
testimonium perhibet Pater qui misit eum. Perhibuit
Joannes testimonium de Christo tanquam lucerna,
non ad sanandos [<em>Aug.,</em> satiandos] amicos, sed ad
confundendos inimicos. Jam antea praedictum erat
a persona Patris: <em>Paravi lucernam Christo meo;</em>
Inimicos ejus induam confusione, super ipsum autem
florebit sanctificatio mea <strong>(Psal. CXXXI, 17, 18)</strong>. Esto
<nobr><sub></sub></nobr> tanquam in nocte positus, attendisti in lucernam, et
miratus es lucernam, et exsultasti ad lumen lucernae.
Sed illa lucerna dicit esse solem, in quo exsultare debeas;
et quamvis ardeat in nocte, diem te jubet exspectare.
Non ergo, quia illius hominis testimonium
[<em>Aug.,</em> testimonio] non erat opus. Nam ut quid
mitteretur, si non erat opus? Sed ne in lucerna
[remaneat] homo, et lumen lucernae sibi sufficere
arbitretur; ideo Dominus nec lucernam illam superfluam
dicit fuisse, nec tamen dicit in lucerna debere
{516} remanere. Dicit aliud testimonium Scriptura
Dei, ubi utique Deus perhibuit testimonium Filio suo;
et in illa Scriptura Judaei spem posuerant, in lege
scilicet Dei, ministrata sibi per Moysen famulum Dei.
<em>Scrutamini,</em> inquit, <em>Scripturam</em> <strong>(Joan. III, 39, 40)</strong>, in
<nobr><sub></sub></nobr> qua vos putatis vitam aeternam habere. Ipsa testimonium
perhibet de me, et non vultis venire ad me ut
vitam habeatis. Quid vos putatis habere in Scriptura
vitam aeternam? Ipsum interrogate cui perhibet testimonium,
et intelligite quae sit vita aeterna. Et quia
propter Moysen videbantur [<em>Aug.,</em> volebant] repudiare
Christum tanquam adversarium institutis et praeceptis,
quae Moyses tradidit, rursus eosdem ipse convincit
tanquam de alia lucerna, dicens:
</p><p>
</p><h4>CAPUT XI.</h4>
<em>Joannem lucernam appellat.</em> Patrem quoque, et Scripturas
de se testimonium perhibere. Judaeos se non
recipientes venientem in nomine Patris, alium in
nomine suo venturum recepturos. De se autem Moysen
scripsisse testatur.
<p><nobr><sub></sub></nobr> VERS. 33-36.---<em>Vos misistis ad Joannem, et testimonium
perhibuit veritati.</em> Ego autem non ab homine
accipio testimonium; sed haec dico, ut vos salvi sitis.
Ille erat lucerna ardens et lucens. Vos autem voluistis
exsultare ad horam in lucem ejus. Ego autem habeo
testimonium majus Joanne. Omnes enim homines
lucernae sunt, quia et incendi [<em>Aug.,</em> accendi] possunt
et exstingui. Et lucernae quidem cum sapiunt, lucent,
et spiritu fervent. Nam et si ardebant, et exstinctae
sunt, etiam putent. Permanserunt autem servi Dei
lucernae bonae ex oleo misericordiae illius, non ex viribus
suis. Gratia quippe Dei gratuita, illa oleum
lucernarum est. <em>Plus enim illis omnibus laboravi</em>
<nobr><sub></sub></nobr> <strong>(I Cor. XV, 10)</strong>, ait quaedam lucerna: et ne viribus suis
ardere videretur, adjunxit: <em>Non ego autem, sed gratia
Dei mecum.</em> Omnis ergo propheta ante Domini adventum
lucerna est, de quo apostolus Petrus dicit: <em>Habemus
certiorem propheticum sermonem;</em> cui benefacitis
intendentes, quemadmodum lucernae lucenti in obscuro
loco, donec dies lucescat, et lucifer oriatur in
cordibus vestris <strong>(II Petr. I, 19)</strong>. Lucernae itaque
prophetae, et omnis prophetia una magna lucerna.
Quid apostoli, nonne lucernae? Etiam ipsi lucernae
plane. Sol [<em>Ms.</em> et Aug., solus] enim ille, non lucerna.
Non accenditur et exstinguitur, sed est lux vera,
quae illuminat omnem hominem venientem in hunc
mundum. De Joanne dicitur: <em>Non erat ille lumen,
sed ut testimonium perhiberet de lumine</em> (Joan. I,
<nobr><sub></sub></nobr> 8, 9).» De Christo autem: <em>Erat lux vera, quae illuminat
omnem hominem venientem in hunc mundum.</em> Quid
est, quod de Apostolis ipsa Veritas dicit? <em>Vos estis
lux mundi</em> <strong>(Matth. V, 14)</strong>. Et Joannes [Et de Joanne]
evangelista: <em>Non erat ille lumen.</em> Nec Joannes per
se erat lucerna, nec apostoli per se lumen, sed a lumine
Christo ille lucerna, et illi illuminati ab eo, qui
est sol verus oriens in cordibus fidelium [<em>Al.</em> credentium].
<em>Ego autem habeo testimonium majus Joanne.</em>
Opera enim, quae dedit mihi Pater, ipsa opera quae ego
facio, testimonium perhibent de me, quia Pater me
misit. <strong>(VERS. 37.)</strong> <em>Et qui misit me Pater, ipse testimonium
perhibuit de me.</em> Superius dixit: <em>Testimonium
non accipio ab homine.</em> Hic causam reddit, quare ab
homine testimonium non accepisset, quia habet testimonium
<nobr><sub></sub></nobr> Patris, et operum testimonia quae sunt
majus quam hominum. Ergo haec missio incarnatio
est Christi; incarnatio vero Christi, redemptio est
nostra; redemptio vero nostra est ipsa Veritas, quae
ait [<em>Ms.,</em> in ipsa veritate, qua ait]: <em>Ego veni, ut vitam
habeant, et abundantius habeant.</em> Subjunxit vero huic
testimonio Patris de ipso Patre, quod Judaei vel magi,
omnesque infideles, excaecatis mentibus veritatem
divinitatis non possunt accipere, dicens:
</p><p>VERS. 38.---<em>Neque enim vocem ejus audistis unquam,
neque speciem ejus vidistis;</em> et verbum ejus non
habetis in vobis manens. Dicit apostolus: <em>Non enim
auditores legis justificati sunt, sed factores verbi Dei</em>
 <strong>(Rom. II, 13)</strong>. Id est Filius Dei non manet in eorum
cordibus, quia non servant quae audiunt. Quod vero
<nobr><sub></sub></nobr> ait: <em>Neque vocem ejus audistis, neque speciem ejus
vidistis.</em> In hoc ostendit substantiam divinitatis in
comprehensibilem esse, et invisibilem, et vocem ejus
non carnalibus audire {517} potuisse auribus, sed
spiritali intelligentia per gratiam sancti Spiritus intelligere
vel amare, secundum quod unicuique datum
erit. <strong>(VERS. 39.)</strong> <em>Quia, quem misit ille, huic vos non
creditis.</em> Scrutamini Scripturas, quia vos putatis in
ipsis vitam aeternam habere, et illae sunt quae testimonium
perhibent de me, <strong>(VERS. 40)</strong> <em>et non vultis venire
ad me ut vitam habeatis.</em> Non vultis venire, id est, non
vultis credere, quia impossibile est sine fide Deo placere
<strong>(Hebr. XI, 6)</strong>. Venire nostrum est ad Christum,
id est, credere illum verum Filium Dei, et veram nos
<nobr><sub></sub></nobr> per illum habere salutem. Omnis enim Scriptura
sancta testimonium perhibuit Christo, sive per figuras,
sive per prophetas, sive per angelorum ministeria.
Ergo et Moyses perhibuit testimonium Christo,
et Joannes perhibuit testimonium Christo, et caeteri
prophetae, et apostoli perhibuerunt testimonium Christo.
His omnibus testimoniis praeponit testimonium
operum suorum, quia per illa non nisi Deus perhibuit
testimonium filio suo.
</p><p>VERS. 41.---<em>Claritatem ab hominibus non recipio.</em> Id
est, laudem humanam non quaero, quia non veni
ministrari, sed ministrare; id est, non veni ut honorem
ab hominibus acciperem carnalem, sed ut
honorem hominibus darem spiritalem. <strong>(VERS. 42.)</strong>
<em>Sed cognovi vos,</em> quia dilectionem Dei non habetis in
<nobr><sub></sub></nobr> vobis. Ideo dilectionem Dei non habuerunt, quia non
crediderunt in eum [<em>Ms.,</em> in eo], qui non venit facere
voluntatem suam, sed voluntatem ejus qui misit
illum. Ideo subjunxit: <strong>(VERS. 43)</strong> <em>Ego veni in nomine
Patris mei, et non suscepistis me.</em> Id est, non credidistis
in me, quia ideo veni [<em>Ms.,</em> veniebam] in mundum,
ut glorificaretur nomen Patris. <em>Si alius venerit
in nomine suo, illum accipietis.</em> Quis est qui venit
in nomine suo, nisi ille qui gloriam propriam quaerit,
et non illius qui misit illum? Quis est quem accepturi
erunt Judaei, nisi Antichristum, qui venturus
est gloriam propriam quaerere? Et hoc erit illis
poena peccati, quia noluerunt veritati credere, ut
crederent mendacio [<em>Ms.,</em> et credent mendacium]
<strong>(II Thess. II)</strong>.
</p><p><nobr><sub></sub></nobr> VERS. 44.---<em>Quomodo potestis vos credere, qui gloriam
ad invicem accipitis;</em> et gloriam, quae est a solo Deo, non
quaeritis? Considerandum est intentius quantum sit
jactantia et humanae laudis ambitio malum, pro quo
ipsa Veritas ait, credere non posse quosdam, quia
saecularis gloriae cupidi erant. Quae est humanae laudis
cupiditas, nisi superbae mentis elatio? Vult de se
homo aestimari, quod in se habere non studet. Alter
est interius, alter foris [<em>Ms.,</em> foras] videri desiderat.
Humilitas vero gloriam quaerit a solo Deo, superbia
ab hominibus. Inde Joannes Baptista ab ipsa Veritate
tam excellenter laudatus est, ut non esset arundo
vento agitata <strong>(Matth. XI, 7)</strong>: quia non humanae laudis,
nec odiosae vituperationis aura flante, flexibilis
fuit. Ideo gloriam habuit a Deo Christo, quia gloriam
<nobr><sub></sub></nobr> non quaesivit humanam. (VERS. 45, 46.) <em>Nolite putare,
quia ego accusaturus sim vos apud Patrem.</em> Est,
qui accusat vos Moyses, de [Ms., <em>in</em>] quo vos maxime
speratis. Si enim crederetis Moysi, crederetis forsitan
et mihi; de me enim ille scripsit. Ideo non accuso,
quia non veni damnare, sed salvare; Moyses vero
accusat, quia increduli estis voci illius. De me ille
scripsit, dum ait: <em>Prophetam vobis suscitabit Dominus
Deus de fratribus vestris, tanquam me ipsum audietis
eum</em> <strong>(Deut. XVIII, 15; Actor. III, 22, 23)</strong>. Quid vero
sequatur, attendite. <em>Et erit omnis anima, quae non
obedierit Prophetae illi, exterminabitur de populo Dei.</em>
<strong>(VERS. 47.)</strong> <em>Si enim illius litteris non creditis, quomodo
meis credetis verbis? Quidquid enim lex et</em>
<nobr><sub></sub></nobr> [<em>Ms.,</em> vel] prophetae scripserunt, omnia Christum
venturum esse designabant. Si enim Judaei legi
vel prophetis credidissent, [credidissent] utique et
Christo.
</p><p>Post haec verba mystica, et profundissimae intelligentiae
Domini nostri Jesu Christi, quibus partim
suae divinitatis, partim et humanitatis arcana mysteria,
vel tunc audientibus, vel nunc legentibus demonstrare
voluit, quinque panum miraculo seipsum
ostendere, quis esset, studuit. Idcirco consequenter
evangelista adjunxit:
</p><p>{518} 
<br>CAPUT XII.
<em>Appropinquante Judaeorum Pascha de quinque panibus,
et duobus piscibus quinque millia hominum
satiavit.</em> Pro quo signo cum regem vellent eum facere,
fugit in montem. Dehinc ambulans super mare paventibus
ait discipulis: Ego sum, nolite timere.<nobr><sub></sub></nobr> 
</p><h4>CAPUT VI. VERS. 1, 2.</h4>---<em>Post haec abiit Jesus trans
mare Galilaeae, quod est Tiberiadis, et sequebatur illum
multitudo maxima, quia videbant signa quae fiebant
super his qui infirmabantur </em>[Ms., <em>quae faciebat
super infirmos</em>]. Abiit Jesus trans mare Galilaeae, quod
est Tiberiadis. «
<br>@ Ex Bedae hom. 21, in Quadragesima, Patrol. tom. XCIV, col. 110. Primo dicendum juxta historiam,
quia mare Galilaeae, quod multis pro diversitate circumjacentium
regionum vocabulis distinguitur, illis
tantum in locis mare Tiberiadis vocabatur [<em>Ms.,</em> vocatur],
ubi Tiberiadem civitatem aquis, ut aiunt,
calidis salubrem habitationem ab occidente praemonstrat.
Siquidem interfluente Jordane, duo de viginti
passuum millibus in longum, et quinque extenditur
<nobr><sub></sub></nobr> in latum. Mystice autem mare, turbida ac tumentia
saeculi hujus volumina significat; in quibus pravi
quilibet injuste delectati, quasi profundis dediti pisces,
mente [<em>Ms.,</em> mentem] ad superna gaudia non
intendunt. Unde bene idem mare Galilaeae, id est,
rota cognominatur, quia nimirum amor labentis saeculi
quasi in vertiginem [<em>Al.,</em> voraginem] corda mittit,
quae ad perennis vitae desideria non permittit
erigi. De qualibus Psalmista: <em>In circuitu, inquit,</em>
<em>impii ambulant</em> <strong>(Psal. XI, 9)</strong>. Sed abeuntem trans
mare Galilaeae Jesum multitudo maxima sequebatur,
quae doctrinae, sanationis et refectionis ab eo coelestis
munere summa [<em>Beda, summa munera</em>] perciperet.
Quia priusquam Dominus in carne appareret,
sola illum gens Judaea sequebatur credendo; postquam
<nobr><sub></sub></nobr> vero per incarnationis suae dispensationem
fluctus vitae corruptibilis adiit, calcavit, transiit,
maxima mox eum multitudo credentium secuta est
nationum, spiritaliter instrui, sanari, ac satiari desiderans,
et cum Psalmista deprecans: <em>Domine ad te
confugi, doce me facere voluntatem tuam</em> <strong>(Psal. CXLII,
9, 10)</strong>. Et iterum: <em>Miserere mihi </em>[Al., <em>mei</em>], Domine,
quoniam infirmus sum, sana me Domine, quoniam
conturbata sunt omnia ossa mea <strong>(Psal. VI, 3)</strong>. Et
iterum de percipiendis ab eo vitae perpetuae alimoniis
confisa: <em>Dominus,</em> inquit, <em>pascit me, et nihil mihi
deerit, in loco pascuae ibi me collocavit</em> <strong>(Psal. XXII, 1, 2)</strong>.
<p><nobr><sub></sub></nobr> VERS. 3, 4.---<em>Subiit ergo Jesus in montem, et ibi
sedebat cum discipulis suis.</em> Erat autem proximum
Pascha dies festus Judaeorum. Quod autem subiens
in montem Jesus, ibi sedebat cum discipulis suis;
sed veniente ad eum multitudine descendit, atque
hanc in superioribus [<em>Ms.,</em> inferioribus] reficit, quam
in inferioribus paulo ante curaverat, nequaquam
frustra factum credamus, sed ad significandum mystice
quia doctrinam et charismata sua Dominus
juxta percipientium capacitatem distribuit, infirmis
quidem adhuc mentibus ac parvulis spiritu simpliciora
monita committens et apertiora credens sacramenta;
celsioribus autem quibusque, et perfectioribus
sensu, secretiora suae majestatis arcana reserans,
arctiora devotae conversationis itinera suggerens, et
<nobr><sub></sub></nobr> altiora praemiorum coelestium dona promittens. Denique
cuidam sciscitanti quid faciens vitam aeternam
possideret, quasi inferius adhuc posito communia
suae dona largitatis impendit dicens: <em>Non occides,
non moechaberis, non furtum facies, non falsum testimonium
dices, honora patrem tuum et matrem.</em>
Cui postmodum majora quaerenti, et velut ad montem
virtutum ascendere cupienti, <em>si</em> vis, inquit, <em>perfectus
esse, vade, vende quae habes, et da pauperibus,
et habebis thesaurum in coelo, et veni, sequere me</em>
 <strong>(Matth. XIX, 18, 19, 21)</strong>. Cujus discretionem moderaminis,
non per se solum Dominus in carne docens
exhibuit, verum nunc quoque per verbi sui ministros
exhibere non cessat Unde de eisdem sub unius
boni servi persona testatur quia dare debeant conservis
<nobr><sub></sub></nobr> in tempore tritici mensuram, id est, pro captu
audientium, opportune et mensurate verbi dapes suggerere
<strong>(Luc. XII, 42)</strong>. Quod vero propinquante Pascha
Dominus turbas docet, et sanat, et reficit, possumus
ita mystice interpretari, quia Pascha transitus
dicitur; et quoscunque Dominus in terra munerum
suorum {519} suavitate recuperat, ad salubrem profecto
transitum praeparat, ut carnales videlicet concupiscentias
mentis sublimitate transcendant; infima
mundi desideria, prospera pariter et adversa, coelesti
spe et amore conculcent; et si necdum anima
vel carne ad superna valent pertingere, quia hoc
nimirum in futuro promittitur; quidquid tamen
carnales quasi altum amplecti conspiciunt, comparatione
<nobr><sub></sub></nobr> aeternorum, quasi nihili despiciant, juxta
exempla [<em>Ms.,</em> exemplum] illius, qui videns impium
superexaltatum et elevatum super cedros Libani,
transiit temporalia, contemplando aeterna, et quasi
jam non esse videbat, quem cito tollendum praevidebat
<strong>(Psal. XXXVI, 35)</strong>.
</p><p>VERS. 5, 6, 7.---<em>Cum sublevasset ergo oculos Jesus,
et vidisset quia multitudo maxima venit ad eum, dicit
ad Philippum:</em> Unde ememus panes, ut manducent
hi? Hoc autem dicebat, tentans eum; ipse enim sciebat
quid esset facturus. Respondens autem Philippus
dixit ei: Ducentorum denariorum panes non sufficiunt
eis, ut unusquisque modicum quid accipiat. Quod
<nobr><sub></sub></nobr> sublevasse oculos Jesus, et venientem ad se multitudinem
vidisse perhibetur, divinae pietatis indicium
est: quia videlicet cunctis ad se venire quaerentibus,
gratia misericordiae coelestis occurrere consuevit; et
ne quaerendo errare possint, lucem sui spiritus aperire
currentibus [<em>Ms.,</em> quaerentibus]. Nam quod oculi
Jesu dona Spiritus ejus mystice designent, testatur
in Apocalypsi Joannes, qui figurate de illo loquens:
<em>Et</em> vidi, inquit, <em>agnum stantem tanquam occisum, habentem
cornua septem, et oculos septem, qui sunt septem
Spiritus Dei missi in omnem terram</em> <strong>(Apoc. V, 6)</strong>.
Quod tentans Philippum Dominus, <em>unde, inquit,</em>
<em>ememus panes, ut manducent hi;</em> provida utique
dispensatione facit, non ut ipse, quae non noverat,
discat, sed ut Philippus tarditatem suae fidei, quam
<nobr><sub></sub></nobr> magistro sciente ipse nesciebat, tentatus agnoscat, et
miraculo facto castiget. Neque enim dubitare debuerat
praesente rerum creatore, qui educit panem de terra,
et vinum [<em>Beda, vino</em>] laetificat cor hominis <strong>(Psal.
CIII, 15)</strong>, paucorum denariorum panes sufficere turbarum
millibus, non paucis, ut unusquisque sufficienter
acciperet, et jam saturatus abiret.
</p><p>VERS. 8-11.---<em>Dicit ei unus ex discipulis ejus, Andreas
frater Simonis Petri:</em> Est puer unus hic, qui
habet quinque panes hordeaceos, et duos pisces. Sed
haec quid sunt inter tantos? Dicit ergo ei Jesus: Facite
homines discumbere. Erat autem fenum multum
in loco. Discubuerunt ergo viri, numero quasi quinque
millia. Accepit ergo panes Jesus, et cum gratias
egisset, distribuit discumbentibus. Similiter et ex piscibus,
<nobr><sub></sub></nobr> quantum volebant. Quinque autem panes,
quibus multitudinem populi saturavit, quinque sunt
libri Moysi, quibus spiritali intellectu patefactis, et
abundantiori jam sensu multiplicatis, auditorum fidelium
quotidie corda reficit. Qui bene hordeacei
fuisse referuntur, propter nimirum austeriora legis
edicta, et integumenta litterae grossiora [<em>Beda, grossioris</em>],
quae interiorem intelligentiam spiritalis sensus
quasi medullam celabant. Duo autem pisces quos
addidit, psalmistarum non inconvenienter et prophetarum
scripta significant, quorum uni canendo, alteri
[<em>Beda, unum .</em> . . alterum] colloquendo, suis auditoribus
futura Christi, et Ecclesiae sacramenta narrabant.
Et bene per aquatilia animantia figurantur
illius aevi praecones; in quo populus fidelium sine
<nobr><sub></sub></nobr> aquis baptismi vivere nullatenus posset.» Sunt, qui
putant, duos pisces qui saporem suavem pani dabant,
duas illas personas significare, quibus populus ille
regebatur, ut per eas consiliorum moderamen acciperet,
regiam scilicet et sacerdotalem; ad quas etiam
sacrosancta illa unctio pertinebat; quarum officium
erat procellosis fluctibus popularibus nunquam frangi
atque corrumpi; et violentas turbarum contradictiones
tanquam adversantes undas saepe disrumpere,
interdum eis custodita sua integritate cedere;
prorsus more piscium, tanquam in procelloso mari,
sic in turbulenta populi administratione versari.
Quae tamen duae personae Dominum nostrum praefigurabant;
ambas enim solus ille sustinuit, et non
<nobr><sub></sub></nobr> figurate, sed proprie solus implevit. «Puer, qui quinque
panes et duos pisces habuit, nec tamen hos
esurientibus turbis distribuit, sed Domino distribuendos
obtulit, populus est Judaeorum, litterali sensu
puerilis, qui Scripturarum dicta clausa secum tenuit,
quae tamen Dominus in carne apparens accepit,
et quid intus haberent utilitatis ac dulcedinis, ostendit;
quam multiplici spiritus gratia, quae pauca ac
despecta videbantur, {520} exuberarent, patefecit;
et haec per apostolos suos, apostolorumque successores,
cunctis nationibus ministranda porrexit. Unde
bene alii evangelistae referunt, quia panes et pisces
Dominus discipulis, discipuli autem ministraverunt
turbis <strong>(Matth. XIX; Luc. IX; Marc. VI)</strong>. Cum enim
ministerium humanae salutis initium accepisset enarrari
<nobr><sub></sub></nobr> per Dominum, ab eis qui audierunt in nos confirmatum
est. Quinque siquidem panes, et duos pisces
fregit, et distribuit discipulis, quando aperuit illis
sensum, ut intelligerent omnia quae scripta essent in
lege Moysi, et Prophetis, et Psalmis de ipso <strong>(Luc.
XXIV)</strong>. Discipuli apposuerunt turbis, quando profecti
praedicaverunt ubique Domino cooperante, et sermonem
confirmante sequentibus signis <strong>(Marc. XVI, 20)</strong>.
Fenum, in quo discumbens turba reficitur, concupiscentia
carnalis intelligitur, quam calcare ac premere
debet omnis qui spiritalibus alimentis satiari desiderat.
<em>Omnis enim caro fenum, et omnis gloria ejus
tanquam flos feni</em> <strong>(Isai. XL, 6)</strong>. Discumbat ergo super
fenum, florem feni conterat, id est, castiget corpus
suum, et servituti subjiciat <strong>(I Cor. IX, 27)</strong>; voluptates
<nobr><sub></sub></nobr> carnis edomet, luxuriae fluxa restringat, quisquis
panis vivi cupit suavitate refici, quisquis supernae
gratiae dapibus renovari, ne infima vetustate
deficiat, amet. Quinque millia virorum qui manducaverunt,
perfectionem vitae eorum qui verbo reficiuntur
[<em>Beda, perfectionem eorum, qui verbo vitae
reficiuntur</em>], insinuant. Virorum quippe nomine solent
in Scripturis perfectiores quique figurari, quos
feminea mollities nulla corrumpit: quales esse cupit
eos, quibus dicit apostolus: <em>Vigilate, state in fide,
viriliter agite, et confortamini</em> <strong>(I Cor. XVI, 13)</strong>. Millenarius
autem numerus, ultra quem nulla nostra
computatio succrescit, plenitudinem rerum de quibus
agitur indicare consuevit. Quinario vero numero
quinque notissimi corporis nostri sensus exprimuntur,
<nobr><sub></sub></nobr> visus videlicet, auditus, gustus, olfactus et tactus.
In quibus singulis quicunque viriliter agere, et
confortari satagunt, sobrie, et juste, et pie vivendo,
ut coelestis sapientiae mereantur dulcedine recreari;
hi nimirum quinque millibus virorum, quos Dominus
mysticis dapibus satiavit, figurantur. Nec praetereundum
quod refecturus multitudinem gratias egit.
Egit quippe gratias, ut et nos de perceptis coelitus
muneribus gratias semper agere doceret, et ipse
quantum de nostris profectibus gratuletur, de nostra
spiritali refectione gaudeat, intimaret. Vultis etenim
nosse, fratres, quantum Salvator noster nostrae gaudeat
saluti? Narrat evangelista Lucas, dedisse eum
discipulis potestatem calcandi supra omnem virtutem
<nobr><sub></sub></nobr> inimici, eorumque nomina scripta indicasse in
coelis <strong>(Luc. X, 19, 20)</strong>; et statim infert: <em>In ipsa hora
exsultavit Spiritu sancto, et dixit:</em> Confiteor tibi, Pater,
Domine coeli et terrae, quia abscondisti haec a sapientibus
et prudentibus, et revelasti ea parvulis <strong>(Luc.
X, 21; Matth. XI, 25)</strong>. Claret ergo, quia saluti ac vitae
fidelium congratuletur, qui Patrem gratias agendo
collaudat, quod ea quae superbientibus abscondit,
humilibus spiritu secreta revelavit.
</p><p>VERS. 12.---<em>Ut autem impleti sunt, dixit discipulis
suis:</em> Colligite quae superaverunt fragmenta, ne pereant.
Quod autem saturata multitudine, jussit discipulos
colligere quae superaverunt fragmentorum, ne perirent,
hoc profecto signat quia pleraque sunt arcana
divinorum eloquiorum, quae vulgi sensus non capit;
<nobr><sub></sub></nobr> nonnulla, quae per se quidem minus docti assequi
nequeunt, sed a doctoribus exposita mox intelligere
queunt. Haec ergo necesse est, ut qui valent, diligenter
scrutando colligant, et ad eruditionem minorum
suo dicto vel scripto faciant pervenire, ne alimenta
verbi illorum desidia pereant, plebibusque
tollantur, qui haec Domino donante interpretando
colligere norunt. Sequitur: <strong>(VERS. 13)</strong> <em>Collegerunt</em>
ergo, inquit, <em>et impleverunt duodecim cophinos fragmentorum
ex quinque panibus hordeaceis, quae superfuerunt
his qui manducaverant.</em> Quia duodenario numero
solet perfectionis cujuslibet summa figurari,
recte per duodecim cophinos fragmentorum plenos,
omnis doctorum spiritalium chorus exprimitur, qui
obscura Scripturarum, quae [per se] turbae nequeunt,
<nobr><sub></sub></nobr> et meditando colligere, [et meditata] et mandata litteris
suo pariter ac turbarum usui conservare jubentur.
Hoc ipsi fecere apostoli et evangelistae, non
pauca legis et prophetarum dicta, mystica suis interpretatione
addita inserendo opusculis; hoc sequaces
eorum Ecclesiae toto orbe magistri, etiam integros
nonnulli utriusque {521} Testamenti libros, diligentiori
explanatione discutiendo: qui quamlibet hominibus
despecti, coelestis tamen gratiae sunt pane fecundi.
Nam servilia cophinis solent opera fieri, unde
de populo, qui in luto ac lateribus serviebat in Aegypto,
dicit Psalmista: <em>Manus ejus in cophino servierunt</em>
 <strong>(Psal. LXXX, 7)</strong>.
</p><p>VERS. 14.---<em>Illi ergo homines cum vidissent quod
fecerat signum, dicebant:</em> Quia hic est vere propheta,
<nobr><sub></sub></nobr> qui venturus est in mundum. Recte quidem dicebant
Dominum prophetam magnum, magnae salutis praeconem
jam mundo futurum. Nam et ipse prophetam
se vocare dignatur, ubi ait: <em>Quia non capit prophetam
perire extra Jerusalem</em> <strong>(Luc. XIII, 33)</strong>. Sed necdum
plena fide proficiebant, qui hunc etiam Deum dicere
nesciebant. Ergo illi videntes signum quod fecerat
Jesus, dixerunt: <em>Quia hic est vere propheta, qui venturus
est in mundum.</em> Nos certiori agnitione veritatis
et fidei, videntes mundum quem fecit Jesus, et signa
quibus illum replevit, dicamus: Quia hic est vere
mediator Dei et hominum <strong>(I Tim. II, 5)</strong>, qui in mundo
<nobr><sub></sub></nobr> erat [<em>Beda, qui mundum implet</em>] divinitate, et mundus
per ipsum factus est; qui in propria venit humanitate,
quaerere et salvare quod perierat <strong>(Joan. I)</strong>,
ac recreare mundum quem fecerat; qui cum suis fidelibus
per praesentiam divinitatis est in mundo, omnibus
[diebus] usque ad consummationem saeculi
<br>@ <nobr><sub></sub></nobr> Hucusque Beda..»
<strong>(VERS. 15.)</strong> <em>Jesus autem cum cognovisset quia venturi
essent ut raperent eum et facerent eum regem, fugit iterum
in montem ipse solus.</em> «
<br>@ <nobr><sub></sub></nobr> S. Aug., tract. XXV, num. 1, 2. Datur ergo intelligi quod
Dominus cum sederet in monte cum discipulis suis et
videret turbas ad se venientes, descenderat de monte
et circa inferiora loca turbas paverat. Nam quomodo
fieri potest ut rursus illuc fugeret, nisi ante de monte
descenderet? Significat ergo aliquid, quod Dominus
de alto descendit ad pascendas turbas. Pavit et ascendit.
<nobr><sub></sub></nobr> Quare ascendit, cum cognovisset quod vellent
eum rapere et regem facere? Quid enim? Non erat
rex, qui timebat fieri rex? Erat omnino; nec talis
rex qui ab hominibus fieret, sed talis qui hominibus
regnum daret. Nunquid forte et hic aliquid significat
nobis Jesus, cujus facta verba sunt? Ergo in hoc quod
voluerunt eum rapere et regem facere, et propter hoc
fugit in montem ipse solus, hoc in illo [<em>Ms.,</em> ipso]
factum tacet, nihil loquitur, nihil significat? An forte
hoc erat rapere eum, praevenire velle tempus regni
ejus? Etenim venerat modo, non jam regnare, quomodo
regnaturus est in eo quod dicimus: <em>Adveniat
regnum tuum.</em> Semper quidem ille cum Patre regnat,
secundum quod est Filius Dei, Verbum Dei, Verbum
per quod facta sunt omnia. Praedixerunt autem prophetae
<nobr><sub></sub></nobr> regnum ejus, etiam secundum id quod homo
factus est Christus, et fecit fideles suos Christianos.
Erit ergo regnum Christianorum, quod modo colligitur,
quod modo commoratur [<em>Al.</em> et Aug., comparatur],
quod modo emitur sanguine Christi; erit aliquando
manifestum regnum, quando erit aperta
claritas sanctorum ejus, post judicium ab eo factum:
quod judicium superius ipse dixit, quod Filius hominis
facturus sit; de quo regno etiam Apostolus dicit:
<em>Cum tradiderit regnum Deo et Patri</em> <strong>(I Cor. XV, 24)</strong>.
Unde etiam ipse dicit: <em>Venite benedicti Patris mei,
percipite regnum quod vobis paratum est ab initio
mundi</em> <strong>(Matth. XXV, 34)</strong>. Discipuli autem et turbae
credentes in eum, putaverunt illum sic venisse ut jam
regnaret: hoc est velle rapere et regem facere, praevenire
<nobr><sub></sub></nobr> velle tempus ejus, quod ipse apud se occultabat,
ut opportune proderet et opportune in fine saeculi
declararet. 
<br>@ <nobr><sub></sub></nobr> Ibidem, num. 4. Quare autem dictum est, <em>fugit?
Neque enim si nollet teneretur, si nollet raperetur,
qui si nollet, nec agnosceretur.</em>» Sed hoc significative
factum est. Solus fugit, ne carnaliter regnaret,
quia solus ascendit in coelum, unde spiritaliter regnaret
in sanctis suis <strong>(Hebr. IX)</strong>. «<em>Fugit in montem
ipse solus, primogenitus a mortuis, ascendens super
omnes coelos, et interpellans pro nobis.</em>» Quem sacerdos
significat semel in anno sancta sanctorum ingrediens,
non sine sanguine, ut interpellaret pro populo. Sic rursus
<nobr><sub></sub></nobr> [<em>Ms.,</em> sursum] posito solo in monte magno, qui intravit
in interiora veli, foris populo constituto. Sed videamus
quid illo intra velum coelestis altitudinis morante,
quid discipuli in navicula patiebantur? Quid est
navicula quae a fluctibus jactabatur, nisi Ecclesia, quae
persecutionibus fatigatur et foris et intus? Foris a paganis
aperta persecutione: intus a falsis fratribus
occulta seditione. Ideo addidit:
</p><p>{522} VERS. 16, 17.---<em>Ut autem sero factum est,
descenderunt discipuli ejus ad mare, et cum ascendissent
naviculam, venerunt trans mare in Capharnaum.</em>
«
<br>@ <nobr><sub></sub></nobr> S. Augustinus, loc. cit. num. 5. Cito dixit finitum, quod postea factum est. <em>Venerunt
trans mare in Capharnaum.</em> Et redit, ut exponat
quomodo venerunt, quia per stagnum navigantes
transierunt. Et cum navigarent ad eum locum quo
<nobr><sub></sub></nobr> eos venisse jam dixit, recapitulando exponit quid acciderit:
<strong>(VERS. 18)</strong> <em>Tenebrae jam factae erant, et non
venerat ad illos Jesus.</em> Mare autem vento magno flante
exsurgebat. Merito tenebrae, quia lux non venerat.
Tenebrae jam factae erant, et non venerat ad illos Jesus;
quia, quantum propius accedit finis mundi, tanto
vehementius crescunt errores, crebrescunt terrores,
crescit iniquitas, crescit infidelitas. Lux denique quae
charitas apud Joannem ipsum evangelistam satis
aperteque monstratur, ita ut diceret: <em>Qui odit fratrem
suum, in tenebris est</em> <strong>(I Joan. II, 11)</strong>, creberrime
exstinguitur» refrigescente charitate, abundante iniquitate.
Ipsi sunt fluctus navem turbantes: tempestas
et venti clamores sunt maledictorum. Inde charitas
refrigescit, inde fluctus augentur. Turbabatur
<nobr><sub></sub></nobr> navis, vento magno flante mare exsurgebat; tenebrae
crescebant, intelligentia minuebatur, iniquitas augebatur.
Tamen inter haec omnia navis ibat ad terram,
properabat, portum quaerebat. Ita inter omnia tentamentorum
genera, Ecclesia proficit; laborat, sed non
mergitur. Christum exspectat, quando per eum ad
portum perveniat tranquillitatis.
</p><p>VERS. 19, 20.---<em>Cum ergo remigrassent stadia viginti
quinque aut triginta, vident Jesum ambulantem
super mare, et proximum navi fieri.</em> Et timuerunt.
Ille autem dicit eis: Ego sum, nolite timere. «
<br>@ <nobr><sub></sub></nobr> Ibid. num. 6. Crescunt
fluctus, augentur tenebrae, saeviunt tempestates;
sed tamen navis ambulat, quia qui perseveraverit in
finem, hic salvus erit <strong>(Matth. X, 22)</strong>. Nec ipse stadiorum
numerus contemnendus esse videtur. Et quare
<nobr><sub></sub></nobr> dixit [<em>Ms.,</em> dixisset] evangelista: <em>Quasi stadiis viginti
quinque aut triginta? Sufficeret dicere:</em> <em>viginti quinque,</em>
aut <em>triginta;</em> nisi quod hos numeros aestimantis
voce, non affirmantis protulit idem evangelista. Quaeramus
ergo numerum. Viginti quinque unde constant,
unde fiunt? De quinario. Quinarius ille numerus ad legem
pertinet. Ipsi sunt quinque libri Moysi, ipsi sunt
quinque porticus illi [<em>Ms.,</em> illae] languidos continentes,
ipsi quinque panes quinque millia hominum pascentes.
Ergo legem significat numerus viginti quinque,
quoniam quinque per quinque, id est, quinquies
quini, faciunt viginti quadrato numero, quinario superaddito
<nobr><sub></sub></nobr> [<em>Ms.</em> et Aug., faciunt viginti quinque, quadratum
quinarium]. 