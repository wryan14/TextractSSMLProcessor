num adhuc
commemorare sufficiat, doctorem hunc, quo Ecclesia
occidentalis illius aetatis majorem vix celebriorem
certe non habuit, constanter Ecclesiae catholicae ac
Romanae auctoritati adhaesisse, atque ad hanc sequendam
suos discipulos, et omnes alios quos proprio
suo judicio privataeque scientiae ac spiritui nimium
tribuere noverat, adhortatum fuisse. Adrianum
I Romanum pontificem, sancti Petri vicarium et
mirificae illius potestatis ligandi atque solvendi haeredem
agnoscit in epist. 15 (nunc 18). Leonem III vocat
pontificem a Deo electum, vicarium apostolorum,
haeredem Patrum, Ecclesiae principem, unius immaculatae
columbae nutritorem epist. 20 (nunc 24). In
epist. 75 (nunc 90) ad fratres Lugdunenses scribit:
«Nemo catholicus contra Ecclesiae auctoritatem certare
audeat: et ne schismaticus inveniatur et non
<nobr><sub></sub></nobr> catholicus, sequatur probatissimam sanctae Romanae
Ecclesiae auctoritatem, ut unde catholicae fidei initia
accipimus, inde exemplaria salutis nostrae semper
habeamus; ne membra a capite separentur suo: ne
claviger regni coelestis abjiciat, quos a suis deviasse
intelligit doctrinis.» Ac propterea lib. I adversus
Felicem, num. 6, «Ecclesiam Romanam vocat aliarum
ecclesiarum caput.» Et lib. VII, num. 13, docet,
«Romanam Ecclesiam a catholicis et recte credentibus
esse sequendam.
</p><p>CLXIII. Haec fuit doctrina celeberrimi hujus totius
Galliae, Franciae, Germaniae et Angliae magistri, illustrisque
saec. VIII in Ecclesia doctoris, non noviter efficta,
sed a tempore apostolorum tradita et inter
priores ignorantiae et barbariei nebulas conservata.
Haec fuit fides summi ac potentissimi regis ac imperatoris
Caroli Magni; haec fuit fides omnium illius
temporis pontificum, et orthodoxorum principum,
archi et episcoporum, omniumque fidelium Christianorum,
<nobr><sub></sub></nobr> ut mirum sit, potuisse recentioribus temporibus,
inter viros etiam doctos et eruditos reperiri,
qui illis dogmatibus recentiorem originem assignare
vel affingere vellent. Verum haec heterodoxorum laboriosa,
simul vero frustranea diligentia est, qua novandi
spiritum a se emoliri, suisque inventis antiquitatis
fucum obducere conantur.
</p><p>CLXIV. Orthodoxi hujus doctoris nomen Calvinus,
exigua litterarum metathesi, initio per summam fraudem
et imposturam usurpasse tradit Canisius in praefat.
ad lectorem in Dialecticam Alcuini tom. II Lect.
Antiq. Edit. Basnagii pag. 486. Similia habet Spondanus
Annal. Eccle. tom. III, edit. Ticini. pag. 61,
num. 9, ubi ait: «Ipse (Calvinus) aliquando transpositis
litteris Alcuinum sese nominavit, uti in Institutionis
suae editione Argentoratensi anni 1539, nomen
aemulatus magni illius Alcuini, qui Caroli Magni
praeceptor fuit.» In indice quoque expurgatorio,
quem D. Basnagius in observatione in eamdem Dialecticam
Alcuini pag. 487 citat; et in altero indice
<nobr><sub></sub></nobr> librorum prohibitorum Romae anno 1704 edito, quem
ipsimet inspeximus, recensentur <em>Alcuini seu potius
Calvini Commentarii in Libros de Trinitate.</em> Verum
D. Basnagius loc. cit. expurgatores, Spondanum et
Canisium hac in re vulgari quodam rumore deceptos
fuisse credit, et ab aliis credi vult, donec Institutionis
Calvini Argentoratensis illa editio appareat, quam
memorat Spondanus. Rationes suae opinionis, quas
ibi D. Basnagius profert, haud contemnendas censemus;
praesertim quod in novissima editione Indicis,
jussu Benedicti XIV recogniti et anno 1758 editi,
Commentarii illi Alcuini seu Calvini non legantur,
sed tribuantur Lucae Lossio his verbis: «Lossius
Lucas-Alcuini abbatis Turonensis de fide sanctae et
individuae Trinitatis libri tres, commentario illustrati.
Index Trid.» Hos commentarios, etsi multum quaesitos,
necdum obtinere potuimus.
</p><p>CLXV. De doctrinis ad mores Christianos pertinentibus,
quas beatus Alcuinus hominibus cujusvis
<nobr><sub></sub></nobr> status et conditionis, regibus, principibus, judicibus,
ducibus exercitus, pontificibus, abbatibus, monachis
et sanctimonialibus, viduis et virginibus, atque integris
populis cum maximo zelo, cum gravitate et quadam
magisterii auctoritate ubique inculcat, prolixius
hic disserere, easque singulatim recensere superfluum
existimamus. Illas sedulus ac pius lector non
tantum in opusculis moralibus, verum etiam in epistolis
familiaribus copiosissime reperiet. Optandum
profecto foret, ut nostris temporibus inter eos, qui
ad publicum munus docendi, ad principum consilia,
tanquam conscientiarum arbitri et aularum moderatores
vocati sunt, exemplo Alcuini, abjecto timore
servili humanoque respectu, modeste quidem verum
intrepide summis et infimis veritatem insinuarent,
atque ita consilium Alcuini sequerentur ad Beorninum
presbyterum in epist. 7 (nunc 8) scribentis:
«Ut tibi, charissime frater, tempus vel locus occurrit,
semper Dei suade voluntatem sequi omnibus personis,
<nobr><sub></sub></nobr> regi suaviter, episcopis honorifice, principibus
fiducialiter, omnibus veraciter.» Optandum
vero etiam foret, ut principes, aliaeque sublimiores
personae hisce doctoribus, consiliariis, ac moderatoribus,
exemplo potentissimi regis et imperatoris Caroli,
benevolas aures praeberent, eosque adversus
malevolos susurratores sua auctoritate foverent atque
protegerent.
</p><p>CLXVI. Ex his, quae de vita beati Flacci Albini
seu Alcuini hucusque ex ipsis illius scriptis Operibus
commentati sumus, intelligi potest non immeritas
esse laudes quas in ipsum contulerunt veteres et recentiores
scriptores, quorum testimonia atque elogia,
post illius vitam ab anonymo coaevo et a cl. D. Quercetano
descriptam, proferemus. Illud vero maxime
in tam celebri viro laudandum est, quod cum alii de
illius eruditione sublimiter sentirent, ipse scripta sua
cum magna humilitate ac modestia censurae aliorum
subjiceret. Ita enim scribit in epist. 67 (nunc 82) responsoria
<nobr><sub></sub></nobr> ad domnum regem: «Quod vero in fine
epistolae familiariter et salubriter me admonere curastis,
ut si quid humiliter emendandum sit, corrigatur:
nunquam fui, Deo donante, in errore meo
pertinax, nec de meis confidens sensibus; nec talis,
ut meliori sententiae facile acquiescere non valerem . . .
hoc omnino vestram sentire sapientiam obsecro, non
vobis quasi nescienti, sed quasi probanti scribere;
nec quasi ignoranti, sed magis corrigenti dirigere
<nobr><sub></sub></nobr> parvitatis meae sensus.» Et in epist. 85 (nunc 101):
«Gratias agimus venerandae pietati vestrae, quod libellum,
secundum vestrae jussionis praeceptum vobis
directum, auribus sapientiae vestrae recitari fecistis:
et quod notari jussistis errata illius et remisistis ad
corrigendum; quamvis a vobis melius emendari potuisset,
quia alterius judicium in quolibet opere plus
saepissime valet, quam proprii auctoris.» Ita scribit,
ita de se humiliter sentit magnus ille scientiarum
omnium restaurator, et integrarum nationum primus
magister Alcuinus. Utinam hac modestia praediti essent
moderni plerique doctores ac scriptores, qui suorum
sensuum etiam in materia religionis ac morum,
adeo tenaces sunt, ut nec a potestate ecclesiastica,
nec a civili se corrigi patiantur. Utinam vero etiam
terrarum principes, Caroli Christianissimi regis et
imperatoris exemplo incitati, sua a Deo accepta potestate
et auctoritate uterentur, ac scriptorum hujusmodi
audaciae ac praetensae sentiendi scribendique
<nobr><sub></sub></nobr> libertati severis legibus obviarent, libellosque religioni
simul ac moribus exitiosos, quibus subditorum
mentes corrumpi necesse est, eliminarent, et jam
vulgatos supprimi atque exuri juberent!
</p><p>Haec sunt, quae de vita beati Alcuini commentari
nobis libuit, et licuit. Plura alia huc pertinentia industrius
lector in monitis praeviis, quae singulis prope
opusculis praemisimus, reperiet. 

</p><h3>BEATI FLACCI ALCUINI VITA.</h3>
<em>Ex vetusto codice ms.</em> sanctae Mariae Rhemensis primum a D. Andrea Quercetano edita. 
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>Nomen scriptoris hujus Vitae ignoratur. Quanta
illius auctoritas sit, ex aetate qua vixit, et a teste
ex cujus relatione beati Alcuini acta didicit, aestimandum
est. Opus is aggressus est, cum Aldricus
Ferrariensi monasterio praeerat abbas, uti ipse
scribit infra cap. 10, num. 19. Ex quo intelligitur
hanc Vitam scriptam esse ante annum 829 quo Aldricus
ex abbate factus est episcopus Senonensis.
Porro acta ac virtutes beati Alcuini se didicisse initio
et fine prologi testatur ab ejus discipulo Sigulfo,
quem etiam suum institutorem vocat: hinc vero simillimum
est, hunc anonymum fuisse monachum
Ferrariae, cujus abbas fuit Sigulfus ante Aldricum.
Primus hanc Vitam edidit Andreas Quercetanus ex
cod. ms. Rhemensi veterrimo, inquit D. Mabillonius,
auctoris aetate exarato. Suriana editio ad normam
Chesnianae facta est, additis in margine capitulationibus,
quas una cum D. Mabillonio retinuimus, quamvis
D. Henschenio ad 19 Maii alia divisio placuerit,
<nobr><sub></sub></nobr> qui etiam eidem operi nonnullas correctiones in lectoris
commodum adhibuit, quas ubique indicabimus. 
</p><p>
</p><h4>PROLOGUS AUCTORIS.</h4>
<p>I. Superna Christi rorante dextera et juvante
gratia, reverendissime Pater aeque et amantissime,
jubes, ut tibi de admirandae vitae initio fineque Patris
Alcuini, quae ejus nosse potui, narrante fidelissimo
Sigulfo discipulo, sermone licet inculto e
parvo, tamen veritate referto, scribam aedificationi
nonnullorum profutura; asserens te diu super hac
re non modicam ferre sitim: non quia calore ignita
superno tua viscera sanctorum innumerabilium vita,
gestis piis, et studiis nequeant refici, quos sanguine
proprio, vel saeculi suarumque abrenuntiatione voluptatum,
Agni coelestiumque constat virtutum consortio
mercari, quibus una suavi cum canore felicibus
fruentes jubilo insatiabili, vestimentis, sive palmarum
frondibus (mens quibus luminis ornatur ferax),
<nobr><sub></sub></nobr> viaque [<em>Henschenius, viam quae</em>] arcta exstat et
angusta, Hebraeorum pueris asinaeque terga Christo
sessore praebente [<em>H.,</em> premente] humili, planam
et meabilem reddidere. Sed quoniam mundo fluide
cum suis senescente vix admodum pauci reperiri
queant, priscorum in omnibus ardua sequi vestigia
qui possint (qui capiti summo quanto viciniores,
tanto actuum immensitate fuisse probantur illustres,
Domini tabernaculum instar columnarum
firmissime sustinentes [ut] aquarum inundatione,
atque ventorum impulsione nunquam labi, neque
moveri possit), ideo necesse valde esse asseris, ut
si aliquem nostris temporibus imitatione pia sequendum
Christi nobis gratia contulerit, hujusmodi lucerna
non sub modio, neque sub lecti quiete, sed
supra candelabrum ponatur; ut ingredientes Ecclesiam
lumine illustrentur claro. Ipse siquidem familiae
Pater, qui prima hora, idem et undecima vineae
operarios conduxit, quibus et unam mercedem
dare jussit. Neque enim, si manus, aut circa Christi
<nobr><sub></sub></nobr> os barba pendens, niveique dentes, qui queant panis
crustam parvulis masticare, vel oculi pulchriores
vino, quo nutriuntur virgines, esse nequimus; ob
hoc a corporis Domini compagine separabimur optabili,
in eadem tantum [si] fide, spe et charitate,
juxta Apostolum, [simus] radicati et fundati, ut
multi unum efficiamur corpus Domini, manente
charitatis [unitate in] differentia stellarum.
</p><p>II. Nempe oculi fuerunt apostoli, solis aeterni
splendorem mentis puritate utcumque contemplantes,
sicut apostolorum princeps Petrus, virgoque
Joannes: quorum alter haeresium plurimarum devitans
opiniones, ex duabus consistentem substantiis
Flii Dei viventis unam confessus est personam,
dicens: <em>Tu es Christus Filius Dei vivi</em> <strong>(Matth. XII, 16)</strong>.
Alter in seipso animam effundens suam, et cuncta
creata transcendens, ad eum, per quem sunt omnia
facta, conscendit, ac ejus potatus uberibus inauditum
saeculis eructavit arcanum, dicendo: <em>In principio</em>
<nobr><sub></sub></nobr> erat Verbum, etc. Fuere pectus aereum, clare praedicando,
martyres beati ferreumque, grassantium ignes
persecutorum ferendo, ut Cyprianus, Laurentius, Dionysius,
Mauritius: Exstiterunt sancti confessores atque
doctores, quo doctrinarum cibi conderentur, venter,
Martinus, Hilarius, Benedictus monachorum pater
eximius, Ambrosius, Gregorius, Hieronymus, Augustinus.
Hi ergo omnesduobus Samaritae munerati denariis,
quidquid proprio valuere sudore, intra stabulum
vulnerato impenderunt, nunc exspectata gloriose ditati
mercede. At modo, abundante iniquitate, apostoli
juxta prophetiam, et refrigescente charitate multorum,
quasi pupilli absque patre facti, matris residentes
in genibus, quae amarissimis hinc inde quatitur
fluctibus stans in medio mari, priorum nos Patrum
muniri egemus suffragiis, eorumque nutriri vitalibus
stipendiis, ne fame periclitemur in via cursus
nostri laboriosa: quin potius relinquamus navem,
saeculi onustam mercibus, vero haereamus ut capiti,
dicamusque: <em>Trahe me post te,</em> curremus in odorem
<nobr><sub></sub></nobr> unguentorum tuorum <strong>(Cant. I, 4)</strong>. Qui enim mons cervis
amoenus celsa petentibus, dignatus est et herinaciis
humilibus refugium patefieri, salvans homines
simul et jumenta, noverunt qui se esse apud eum.
</p><p>III. Ergo quos et aevi nimium et propria gravat
valetudo, antiquorum ad plenum quia nequeunt sequi,
saltem illorum vestigia sequantur, quos secum
convixisse suo in tempore, et evidentibus indiciis
Christo placuisse certissime probarunt, Benedicti
<br>@ <nobr><sub></sub></nobr> Abbatis sc. Anianensis. scilicet monachi et Alcuini per omnia canonicis
imitatione digna: cujus tuis devote parens,
sanctissime Pater, jussis, aggrediar calamo, non saecularis
eloquentiae redolente stemmate, sed sicut
corporis, ita sensus balbutie scriptitare vitam; testans
Deum Jesum non elationis me fastu hoc arripere
tentasse, sed multorum animabus prodesse
cupisse. Scribam igitur fideliter quae ab ejus fidelissimo
tantum didici discipulo, Sigulfo scilicet institutore
meo, dilectissimum quem tu quoque habuisti
<nobr><sub></sub></nobr> patrem, qui prae cunctis mortalibus, post sancti
Edberti
<br>@ <nobr><sub></sub></nobr> Forte legendum <em>Elchberti ex num.</em> 11 infra. discessum, solus ipsius meruit nosse secreta
eximia. Te ergo, Domine, te deprecor, Pater
venerande, tua ut sim hoc in sudore pia fultus intercessione,
qui me hactenus ista silentem aperto
imperas jam sonare ore. 
</p><p>
</p><h4>CAPUT PRIMUM.</h4>
<em>Alcuini pueritia ac prima studia.</em>
<p>IV. Vir Domini <em>Albinus nobili gentis Anglorum
exortus prosapia, nobilior Christi Jesu regeneratus
undis exstitit vitalibus;</em> qui cum matris ablactaretur
carnalibus, Ecclesiae traditur mysticis imbuendus
uberibus. Cujus jam tunc Jesus sua possidens
dignatione corpusculum, non hoc foetidis ab antiquo
hoste permisit pollui lusibus obscenisque actibus,
quippe qui suam, antequam nasceretur, in eo praedestinaverat
consecrare sedem.
</p><p>V. Dumque adhuc esset parvulus, diurna sub
<nobr><sub></sub></nobr> luce per canonicas cum aliis saepe frequentabat ecclesiam
horas; nocturnis autem perraro temporibus.
Cumque alter eum a decimo annus teneret,
contigit nocte quadam eum, cum uno simplici et
tonsorato rustico, separatim una jacere in domo.
Postulaverat siquidem rusticus ille simplex magistrum
inlustris pueri, ob suae solitudinis nocturnae
solamen, ut una nocte quemlibet ex schola puerum
secum sua juberet in cella dormire, eo quod quempiam
suorum non haberet ad praesens. Cui, nutu
Dei, Virgilii amplius quam psalmorum amator conceditur
puer Albinus. Ecce vero circa galli cantum
solito more pulsatur a custode signum nocturnarum
vigiliarum, debitum a fratribus persolvitur
officium; sed rusticus ille simplex latus se vertens
in alterum, quippe nimium circa hujusmodi negligens,
<nobr><sub></sub></nobr> dormiendo stertebat; cumque jam invitatorius
fuisset ex more cantatus cum antiphona psalmus,
subito domus illa vere rustici spiritibus repletur
tetris, qui ejus cingentes stratum dicunt: <em>Bene
quiescis, frater.</em> Quo repente expergefacto inculcant
eadem, <em>cur,</em> inquiunt, <em>fratribus in ecclesia vigilantibus
tu hic solus stertis? Quid multa? Verberatur utiliter
in tantum, ut sua cunctis ex mutatione salubri praestaret
cautelam et canticum:</em> <em>Haec mutatio dexterae
Excelsi, dum anticiparent oculi ejus nocturnas vigilias.</em>
Dumque is verberaretur, puer nobilis tremiscens,
ne sibi eadem fierent, haec, ut ipse post testatus
est, corde dicebat imo: «O Domine Jesu, si
me nunc istorum eruis manibus cruentis, et post
hoc sollicitus erga ecclesiae tuae vigilias ministeriaque
laudum non fuero, plusque ultra Virgilium quam
psalmorum modulationem amavero; tunc tale sortiar
castigationis flagellum. Tantum, obnixe precor,
libera me.» Denique arctius menti ut hoc imprimeretur
ipsius, posteaquam a verberatione rustici cessatum,
<nobr><sub></sub></nobr> jubente Domino, est, spiritus nequam huc
illuc oculos vertentes, vident diligentissime corpus
et caput pueri omne pannis involutum, penitus inscium
anhelitus. Princeps autem illorum interrogat
suos: «Quis hic alter quiescit in domo? Est, inquiunt,
Albinus hic absconsus puer in lecto.» Puer
vero, ubi se latere non posse persensit, lacrymarum
nimio perfusus imbre, quanto prius pavore suppressus,
tanto magnis ut puer redditur perstrepens clamoribus.
Illi vero immisericorditer hunc volentes
et non praevalentes [poena] afficere, pertractant quid
super eo agere debeant. Sed sententia Domini constricti,
ne voto satisfacerent suo, aiunt imprudentes,
prudenter tamen: «Non istum verberibus, quia rudis
adhuc est, acribus [<em>Al.,</em> acris], pedum tantum,
in quibus duritia inest calli, tonsione cultelli castigemus,
et emendationem sponsionis nunc suae confirmabimus.»
Jamque nudatis vestimento pedibus
malorum manibus, crucis se muniens Albinus velociter
<nobr><sub></sub></nobr> signo, psalmumque decantans duodecimum affectu
omni, malorum subito disparuit turba. Et rusticus
semivivus una cum puero agili se praecedente
gressu, sanctorum in basilicam confugit ad praesidia.
</p><p>VI. O insidiator calcanei, cujus est panis pulvis,
non frumentum Domini, qui capite contereris! O
inimice piis! num tu demens, qui quondam coeli quaerebas
indebite fieri sessor Celsissimi? Si Altissimo,
ut jactabaris, similis incomprehensibili claritatis
luce in monte Dei fueris, qui obscura sub nocte actus
niteris diligenter mala tua cum accensione scrutari
humanos? Nempe fatebor, tuarum, ut docent
consequentia, tenebrarum te juste factum judicas
principem propria praesentia. Nam etsi in angelo appares
lucis, lucem nobis conaris auferre intimam
pulvere tuo foetido. At si, ut es Aethiops, claritatem
spei, pavorem incutiendo nimium, hoc in Albino
agere tentasti puero, vincerisque humili ab homine,
altum qui viceras hominem. Verum si cognovisses,
<nobr><sub></sub></nobr> Christum gloriae non crucifixisses, neque Christicolae
Albini [
<br>@ <nobr><sub></sub></nobr> Uncis comprehensa nullum reddunt sensum. quos sibi nolens arte mirifica fructus
actuum praeparabas] callosas tondere plantas quaesisses.
Abscondisti pedibus ejus rete captionis, et
ipse quasi avis, pennis sustentatus columbae, pedibusque
cervi instar firmatis ac in excelsa constitutis,
cum David a facie Saulis fugit, in solitudine
commorari gaudens. Lacum aperuisti et effodisti,
inque illum confusus cecidisti optata sine praeda.
Sagittae in te retorquent tuae acumen, inaestimabili
dolore afficiunt. Cecidisti in terram vulnerator gentium
sanctorum, conculcaris cum Albini pedibus,
amato projiceris e tumulo, quia fortis a fortiore
victus. Grave sceptrum tuum, o exactor, et jugum
humeris nostris impositum superatum a puero patrem
adhuc ignorante vocare suum et matrem. Spoliis
<nobr><sub></sub></nobr> tuis, obliviscens te et populum suum, mater ornatur
Ecclesia, spiritalium fecunda charismatum,
insignia coelorum cum virtutibus Domino concelebrans
laudum cantica. Gratias semper tibi, Domine,
referimus, bone Jesu, una cum Patre, sancto et
Spiritu per saecula, cujus est boni quidquid agimus,
inchoamus et perficimus, juxta eum tuam docens
nos gratiam qui ait: <em>Deus est autem, qui operatur
in vobis et velle et perficere</em> <strong>(Philipp. I, 13)</strong>, et Psalmista:
<em>Deus meus, misericordia ejus praeveniet me</em>
 <strong>(Psal. XXXVI, 11)</strong>. Et iterum alibi: <em>Et misericordia
tua subsequatur me omnibus diebus vitae meae</em> <strong>(Psal.
XXII, 6)</strong>. Et tu ipse dixisti: <em>Sine me nihil potestis
facere</em> <strong>(Joan. XV, 5)</strong>. 
</p><p>
</p><h4>CAPUT II.</h4>
<em>Alcuinus traditur disciplinae Hechberti in monasterio
Eboracensi.</em>
<p>VII. Haec ita se de initio pueri incipientis supradicti
<nobr><sub></sub></nobr> habentibus, coepit hinc sui quamdam ad similitudinem
Domini, aetate [et] sapientia, cum vera et
viva proficere philosophia, arctius ejus obsecundans
jussis. Postque memoriter lectionem recitatam Psalmorum,
beati gentis Anglorum Bedae doctissimi discipulo
Hechberto praesuli
<br>@ <nobr><sub></sub></nobr> <em>Hechberto praesuli.</em> Seu Egberto qui regis Eadberti
frater fuisse dicitur, et in archiepiscopatu Eboracensi
anno 732 successit sancto Wilfrido II., meritis magistro simili
traditur, quasi lactis inscius fortibus jam alendus
panibus: qui praecelsam in puero gnaviter, ut
pote oppido perspicuus, fulgere Christi conspiciens
gratiam, coepit paulatim ei secretius secreta demonstrare
sua: quippe quem imitatorem compertissime
gaudebat fore sui. Erat siquidem ei ex nobilium filiis
grex scholasticorum, quorum quidam artis grammaticae
rudimentis, alii disciplinis erudiebantur artium
jam liberalium, nonnulli divinarum Scripturarum,
post istas manibus confricatas Patris, pectus
in suum hordeaceas quinas, triticeasque septenas
trajiciebant, una gemino cum pisce, spicas. Omnes
vero fide, spe, charitate, humilitate, jejuniis, castitate,
obedientia, et circa Ecclesiae officia devotissima
<nobr><sub></sub></nobr> aeque et honestissima cura, omni cum circumspectione
imbuebantur, verbis non tantum, quantum
sancti patris Hechberti exemplis digni per omnia
Christiani praesulis, in quo ea, suis quae in praeceptoribus
fulserat, doctrina non mediocriter enituit,
in sancto videlicet Anglorum apostolo Gregorio, Augustino
ejus discipulo, Benedicto sancto, Cutbertoque
simul et Theodoro, primi Patris et apostoli per omnia. . . .
sequentibus; et in viro, Domino nimium
amabili Beda presbytero proprio praeceptore suo;
qui ab ineunte aetate quasi Samuel Domino consecratus,
inscius coinquinationis ullius vestimenti,
monasticis traditus a parentibus regulis quidquid
verbo docuit, exemplo roboravit; qui postquam bonum
certamen certavit, cursum consummavit, fidem
servavit, talentumque sui Domini cum usuris duplicavit,
die quo voluit et petiit, eo scilicet quo rex
gloriae Christus triumphator super omnes ascendit
coelos, ab incarnatione Domini 731, 
<br>@ <nobr><sub></sub></nobr> Imo anno 735. Vide Mabill. Act. SS. Bened. saec.
III, part. I, in Elogio Ven. Bedae. Vide etiam supra
in Vita a nobis concinnata, cap. 3, num. 11 seqq. VII Kal. Jun.,
<nobr><sub></sub></nobr> a sancti vero Gregorii obitu 127 anno consummatus,
ad Dominum migravit nonagenarius
<br>@ <nobr><sub></sub></nobr> Falsa haec traditio facile corrigi poterat ex lectione
Bedae Historiae, in cujus fine Beda testatur,
se undesexagenarium operi supremam manum imponere
anno 731, quo ejus obitum auctor iste perperam
<nobr><sub></sub></nobr> reponit. MABILL., sicut quorumdam
affirmatio est. Nam nono decimo aetatis suae
anno levita, trigesimo vero sacerdos efficitur: a quo
tempore, quae ante per triginta annos didicerat Ecclesiae
profutura, usque quinquagesimo nono, cum
sudore non inerti, dignis memoria libris inserere
proprio stylo studuit: per alios autem triginta annos,
<nobr><sub></sub></nobr> ferunt, ea quae scripserat correxisse: discipulos
quoque non mediocriter omnium liberalium artium
studiis erudiise: hanc antequam aegrotaret antiphonam
ipsi valde festivitati convenientem dictans,
componensque sua cum melodia
<br>@ <nobr><sub></sub></nobr> Neque Beda hanc antiphonam composuit, sed
eam, haud dubie jam ab Ecclesia receptam, morti
proximus frequentasse memoratur in epistola Cuthberti
discipuli sui: <em>Secundum nostram, inquit Cuthbertus,</em>
<em>consuetudinem et sui.</em> MABILL.: <em>O Rex gloriae
Domine virtutum, qui triumphator hodie super omnes
coelos ascendisti, ne derelinquas nos orphanos, sed
mitte promissum Patris in nos spiritum veritatis.</em> Alleluia.
Cujus jam, ut dictum est, sequens Hechbertus
vestigia, totum thesaurum suum Domini deputavit
eloquia, Scripturarum rimando penetralia. Nam a
luce diei surgente, si inevitabilis non obstitit praepeditio,
vel ulla solemnitas praecellens, aut festivitas
magna sanctorum, usque horam quasi ad sextam,
saepissime et nonam suo residens in lecto discipulis
cuique convenientia Scripturae pandebat arcana. Inde
vero surgens, secretissimamque ad orationem confugiens
holocausta medullata cum incenso arietum
offerens prius Domino, ac post juxta exemplum beati
Job <strong>(Job. I, 5)</strong>, ne forte filii ejus in benedictionis
<nobr><sub></sub></nobr> [maledictionis] laberentur foveam, sanctificabat eos
offerens corpus Christi et sanguinem pro omnibus.
Et sic tandem vespertina propinquante hora, praeter
Quadragesimam maxime, omni tempore tam
aestatis quam hiemis parcum cum suis, digne tamen
praeparatum sumebat cibum; linguae non parcens
lectoris, utroque ut reficeretur pane. Videres ergo
tunc ante Patrem pueros praeparatis se conterebrare
telis, discutientes in secreto, quid post ordinabiliter
protelarent in publico. Nonne videtur tibi de hoc
etiam dici posse: <em>Sicut aquila provocat ad volandum
pullos suos, et super eos volitat expandens alas, assumensque
eos et portans in humeris</em> <strong>(Deut. XXXII, 11)</strong>. 
</p><p>
</p><h4>CAPUT III.</h4>
<em>Alcuini adolescentis religiosa pietas.</em>
<p>VIII. Hos autem omnes, florida decoratus adolescentia
Alcuinus, humilitatis sub lectione praeibat.
Is denique
<br>@ <nobr><sub></sub></nobr> Nempe Hechbertus. pater pauperum, Christi multus amator
<nobr><sub></sub></nobr> atque adjutor, bis in die secretissimam orationem
erat solitus fundere, purissimi cum irrigatione fontis,
genu utroque in terram flexo, manibusque diutius
instar crucis in coelum erectis; ante scilicet quam
cibum sumeret, et prius quam completorium cum
suis omnibus celebraret: quo celebrato nullus discipulorum
ipsius sine ejus benedictione capiti suo data,
ullo unquam tempore membra audebat committere
stratui. Qui omnes quidem diligebat, maxime tamen
Albinum, fidelissimum suorum actuum sequacem,
propter meritorum distantiam. Cui virtutes inter alias
hoc erat datum specialius, ut nihil per se eligeret
agere, quod magistri auctoritas probans non conderet
[<em>Forte, concederet</em>]; nullasque unquam hostis
machinas insidiasve pertulit interius, quas absque
ulla verecundia magistro celaret exterius. Qua de re
actum est ut stimulum, quem aliquando senserat, libidinis
indomabilem arte hac mirifica vinceret gloriosissime,
dum parvulos ad petram Babylonicos
<nobr><sub></sub></nobr> elisit, conterens caput serpentis insidiantis calcaneo.
Cavebat enim ne super illo verba dicerentur Christi,
quia <em>omnis qui male agit, odit lucem, et non venit
ad lucem, ut non arguantur ejus opera</em> <strong>(Joan. III, 20)</strong>;
sed potius illorum in sortem veniret, de quibus subnectitur:
<em>Qui autem facit veritatem venit ad lucem,
ut manifestentur ejus opera, quia in Deo sunt facta.</em>
O vere monachum, monachi sine voto
<br>@ <nobr><sub></sub></nobr> Nempe in regula monachorum sancti Benedicti
praescribitur cap. 8 ut monachi malas cogitationes
cordi suo advenientes abbati non celent suo. MABILL., cujus exempli
<nobr><sub></sub></nobr> sequax perraro reperitur monachus ex debito.
Imitemur ergo Albinum pium adolescentem Domini,
fugiendo tenebras pharaonicas palpabiles; vertamusque
noctem in diem, et post tenebras speremus lucem,
carcere principis tenebrarum evaso. Recordemur
squamarum Behemoth sedulo, quibus corpus
ejus se invicem prementibus compactum redditur:
una enim uni conjungitur, et ne spiraculum quidem
incedit per eas: una alteri adhaeret et tenentes se
nequaquam superantur: cujus fortitudo in lumbis,
cujus sunt nervi testiculorum perplexi: qui dormit
sub umbra et secreto calami et locis humentibus.
Gaudemus tuam, Albine, correctam pueritiam ex
hostis antiqui crudelitate, dum in bonum tuum malitia
illius utitur Deus. Veneramur mentis in adolescente
puritatem, atque constantissimam firmitatem
magno in certamine, in quo duellionis spiritu saepius
agitata caro ossa, in multis quae nequeunt pace frui
quieta, Domino custodiente in te manent illaesa.
<nobr><sub></sub></nobr> Meruisti Dominum Christum mentis tuae habere hospitem,
quo te protegente aiebas: In te eripiar, Domine,
a tentatione, et in te transgrediar murum, qui
posuisti immaculatam viam meam, brachiaque mea
ut arcum aereum. Miles igitur iste videamus quibus
ex adverso rursum laniari quaeritur spiculis, in modumque
exercitus Judae Machabaei antiquis patrum
de victoriis armemur armis invictissimis. 
</p><p>
</p><h4>CAPUT IV.</h4>
<em>Invidiam sociorum superat.</em> In exstasin rapitur.
<p>IX. XIII Kal. Decemb. 
<br>@ <nobr><sub></sub></nobr> Anni 766, episcopatus 34. Vid. poema de Pont.
Eborac. tom. II, vers. 1284 et 1395. igitur amissione orbatus
patris Hechberti Alcuinus divino munere Elcbertum
virum beatum et clarum loco amissi excepit, magistro
per omnia similem. Cum ergo non modo sapientiae
venustate, verum aliis etiam pollens virtutibus
socios praecederet, nulli secundus apparens,
sentit multis in rebus suo de profectu invidiae spiritu
eorum corda turbari, in tantum, ut eum claro
<nobr><sub></sub></nobr> nequaquam oculo aspicere, neque dulcibus verbis
alloqui quirent. Sciscitans vero magistri super hac
re consilium, hortatur beneficiis carbones ignis congerere
super capita eorum. Audiens denique patris
saluberrimum consilium, non ante ab intentione rationis
[<em>F.,</em> orationis] cessavit (considerans ne aliquod
sibi contrarium ex ore ejus verbum audirent,
eorum saepius substernens se vestigiis, injuste licet
cum ab eis argueretur) quam evidentem Domino
mentis sanitatem impetraret, adeo ut repente mutati
secundum eum a Magistro omnimodis habere
gauderent. Trahiturque regulus manu ablactati pueri
de sua, qua cubabat, caverna, et blandi columbarum
ibi statuuntur amplexus. Magnae sunt certe sanctorum
virtutes, per quas corpora sanantur, at non
minoris admirationis ac venerationis aestimari debent,
quibus medentur animae. Hac autem insignitum
virtute Albinum mira cum pietate veneremur, qui
noluit absinthium saecularis litteraturae nosse, Dei
<nobr><sub></sub></nobr> quatenus intraret in potentiam. Enimvero sprevit
mundum in maligno positum, altior ut mundo factus
jungeretur illi, excelsior qui est coelis factus. Legerat
in Apostolo, quia <em>prudentia carnis inimica est
Deo:</em> legi enim Dei non est subjecta <strong>(Rom. VIII, 7)</strong>,
quam sequi si vellet illorum omnium generosissimus
Albinus pro talibus ausis non diu procrastinata vindicta
eos percelleret. Jam autem lubricos adolescentiae
calles digno cum praeconio transiliens, quasi
sol in coeli arce media, magno juventutis calore figitur.
Jam quoque cum Moyse Aegyptiaca doctus sapientia,
cujus amputaverat crines et ungulas, montem,
quo Deus videri posset, conscenderat; videratque
virgam in colubrum, rursumque colubrum cauda
tactum in virgam versum, abyssumque noverat invocantem
<nobr><sub></sub></nobr> abyssum. Haerens illius vestigiis stat, qui
supra montes evangelizat, annuntians bona, quatenus
speculatorum levatam posset audire vocem.
</p><p>X. Legens igitur Joannis Evangelium ante magistrum
una suis cum condiscipulis, pervenit ad eam
partem, quam soli norunt mente comprehendere
mundicordes, quae est ab eo loco quo ipse supra pectus
Domini recubuisse se dicit, usquequo cum discipulis
suis trans torrentem Cedron Jesum egressum
fuisse recolit. Hac ergo evangelica cum debriaretur
lectione Albinus mystica, sedens ante magistri lectulum,
subito ejus spiritu in exstasi ducitur: ac idem,
qui quondam sub solis radio ante sanctissimi Patris
Benedicti, nunc ante hujus oculos, curte sive equarum
sub uno parco
<br>@ <nobr><sub></sub></nobr> Henschenius legi posse credit: <em>Sub uno parco
sive curte equarum.,</em> omnis mundus collectus ostenditur:
qui dum in hoc quod cernebat attentam oculorum
figeret aciem, vidit totam per gyrum hanc clausuram
quasi sanguine circumseptam. Cumque hac teneretur
visione mirabili, sui in eum oculos vertentes nimia
<nobr><sub></sub></nobr> cum admiratione condiscipuli, nempe qui nihil videbatur
habere sanguinis, conantur quasi dormientem
excitare; ad quorum sonitum oculos in Albinum
beatus Elcbertus dirigens eum diutius tacite conspicit
dicens: Legite, filii; et istum nolite excitare,
paululum ut somno indulgens efficacius me post audire
queat tradentem. Jam vero ad seipsum Albino
reverso, lectione accepta, jubente Patre omnes egrediuntur
foras, Albinum solum retinens secum. Cui
Pater idem ait: quid vidisti? rogo ne me celes.
Volens autem omnino secretum habere quod viderat,
timens ne forte elationis foveam incideret, respondit:
Quid? mi domine Pater! Ad quem rursus vir beatus:
Noli, fili, noli occultare mihi, neque enim curiositate
illud a te requiro vana, sed utilitate tua. Videns autem
Albinus se celare non posse, humiliter quemadmodum
mundum omnem viderat, indicavit. Tunc
Pater idem dixit sibi: Vide, fili mi, vide, ne praeter
uni, quem post meum discessum fidelissimum habebis
super tua persona, hoc indices vidisse. Ipsi etiam interdicito,
<nobr><sub></sub></nobr> ut usque ad tuum obitum secretum habeat.
Cujus ille obtemperans consiliis Sigulfo tantum super
se sua indicavit in vita. Qui igitur scire desiderat
quomodo una sub clausura totum mundum conspicere
quiverit, ad Dialogorum sancti Gregorii recurrat
librum (lib. II, cap. 35). Interim tamen noverit, in
visione mundi non coelum et terram fuisse contractum,
sed videntis animum dilatatum, qui in Domino
raptus videre sine difficultate potuit omne quod infra
Deum fuit. Fortassis etiam quaeret aliquis studiosius
cur hac sub figura, curve circumdatum sanguine viderit.
Noverit ille Christi sanguine totum sanctae Ecclesiae
ovile circumdatum, ita ut a solis ortu usque ad
occasum redempti de manu inimici ejus passione,
quae tunc sine dubio ardentius Albini supersidebat
animum, cum hanc ante magistrum legeret, dicere
possint: <em>Confitemini Domino, quoniam bonus, etc.</em>
Omnis ergo mundus sanguine Christi circumdatus
una sub clausura cernitur, quando omnia, quaecunque
<nobr><sub></sub></nobr> a sanctis Patribus significative sunt gesta, et ab
initio mundi scripta, sola Christi passione reserantur,
qui est Leo de tribu Juda, radix David. Sin autem
per clausuram gyratam, vitam carnalium suorum
criminum circumdatam sanguine velit intelligi,
quia ob hoc sit ei ostensa, ut ab eo calcata contemneretur,
proprio relinquatur judicio. 
</p><p>
</p><h4>CAPUT V.</h4>
<em>Alcuinus levita ordinatur.</em> In Franciam venit.
<p>XI. Post haec de virtute in virtutem succrescens,
die Purificationis sanctae Mariae levita sacratur: nam
dudum eadem die comam capitis amiserat. Cumque
jam beatum Elcbertum patrem suum infirmitate praenuntiata
celerius ad Christum transire nosset, qui
<nobr><sub></sub></nobr> cuncta, sicut supra dictum est, cum ejus faciebat
consilio, studuit illum diligenter sciscitari, quid postquam
sola separarentur morte, ipsum vellet juberetque
agere. Cui ut jam claret Domini dedit responsum:
«Romam volo venias, indeque revertens visites Franciam:
novi enim multum te ibi facere fructum: eritque
Christus dux tui itineris, perducens ac gubernans
te illuc advenam, sis ut expugnator nefandissimae
haeresis, hominem Christum quae conabitur adoptivum
adstruere: et fidei sanctae Trinitatis firmissimus
defensor clarissimusque praedicator. Perseverabis
ergo in terra peregrinationis, multorum illuminans
animas.» Benedicens autem illum patrum suorum
superius memoratorum benedictionibus, ac Christo
Jesu commendans, servaret ut ipse eum, laetus Pater
Elcbertus episcopus migravit ad Deum VI Idus Novembris
<br>@ <nobr><sub></sub></nobr> Anno 780. Vid. poema cit., vers. 1583, tom. II., quem pius Albinus ut matrem deplorans
lacrymis, nolebat tamen consolationem recipere.
Levita vero sanctis benedictionibus patrum haereditario
<nobr><sub></sub></nobr> jure dedit curam magnopere talentum sui Domini
multiplicare egregie. Docuit multos in Britannia,
et non paucos post in Francia. Quo in tempore
sociatur illi vir Deo amabilis, animi carnisque nobilitate
insignis Sigulfus presbyter, custos Heboricae
civitatis Ecclesiae; perpetuo ut illi jam haereret, qui
suo cum avunculo Autberto presbytero puer partes
has petierat, Romamque ad ecclesiasticum ordinem
discendum ab eo ductus fuerat; nec non Metas civitatem
causa cantus directus. In quo cum nimia panis
penuria aliquo desudavit tempore ac multo cum fructu
(postquam suum transmisit avunculum sanctum
virum ad Dominum) propriam repedaverat patriam.
Hi ergo tantum se dilexere mutuo, ut cerneres Rebeccam
Isaac, et Annam Tobiae copulatam. Cumque jam
omnipotens Deus Franciam spiritalibus divitiis, ut
pridem terrenis glorificare vellet; dans ei regem secundum
cor suum, fide, fortitudine ac amore sapientiae,
et corporis ineffabili pulchritudine, in his praeclarissimum
Carolum monuit [<em>Hensch.,</em> movit] mentem
<nobr><sub></sub></nobr> Albini, consilium et jussionem sui patris ut
impleret. 
</p><p>
</p><h4>CAPUT VI.</h4>
<em>Alcuinus Carolum Magnum artes liberales docet
et monasteriis tribus praeficitur.</em>
<p>XII. Jussus igitur ab Eanbaldo archiepiscopo successore
Elcberti, ut sibi pallium impetraret ab apostolico,
venit Romam. Cumque reverteretur accepto
pallio, habuit regem Carolum Parma civitate obvium.
Quem magnis rex alloquens suasionibus et precibus
postulavit, ut ad se post expletionem missatici in
Franciam reverteretur. Noverat enim eum quia olim
a magistro suo ad ipsum directus fuerat. Fecit autem
Alcuinus, aliorum deservire cupiens profectui, ut
sibi rogarat [<em>Edit.,</em> rogaret], cum auctoritate regis
sui proprii et archiepiscopi, eo tantum jure, ut iterum
ad eos reverteretur. Pervenitque, Christo ducatum
praebente, ad regem Carolum; quem tenens rex
<nobr><sub></sub></nobr> loco patris amplectitur, a quo artes introductus in liberales,
refrigerari paululum noverat, sed exsaturari
ob fervorem nimium satis nequibat. Tempore
vero aliquanto cum eo peracto, dedit illi duo monasteria,
Bethleem scilicet, quod altero nomine Ferrarias
vocatur; et sancti Lupi apud Trecas
<br>@ <nobr><sub></sub></nobr> Monasterium Ferrariense situm in dioecesi Senonensi;
sancti Lupi in suburbio Tricassi. MABILL.---De
his Alcuinus loqui videtur in epistolis 52 et 53
(nunc 66 et 67).. At denique
Albinus nolens sine auctoritate regis sui et
episcopi proprium deserere locum quo educatus quoque
capitis comam amiserat, ac in levitam consecratus
fuerat, postulavit magnum regem, ut daret ei
licentiam remeandi in patriam. Quem Carolus voce
blandientis alloquitur: «Sunt nobis, magister eximie,
<nobr><sub></sub></nobr> terrenae divitiae sufficienter, quibus te ut patrem
honorare gaudemus; tuis nos, oramus, diu desideratis,
et vix aliquando inventis, tua cum pietatis
merce, illustrari.» Cui Albinus: «Domine mi rex,
tuae non dispono voluntati renuere, auctoritate canonum
cum firmata fuerit. Libenter etiam paterna in
regione mea non modica haereditate ditatus, hac
spreta, tibi ut prodesse possim, hic pauper stare delector.
Tuum est tantum hoc a meo rege et episcopo
impetrare.» Tandem igitur ratione victus, consensit
ut iret, requiem non dans animis, jam secundo ad
eum reverso [<em>Forte, reversuro</em>] firmiter impetraret,
secum perpetuo ut duraret. Evoluto vero non parvo
tempore, postquam Albinus secundo ad Carolum
reversus est, sancti Martini apud Turones praeficitur
pastor monasterii isdem
<br>@ <nobr><sub></sub></nobr> Vide epist. 101 (nunc 129) et chartam Caroli
<nobr><sub></sub></nobr> Magni, tom. II, pag. 566 (Patrologiae tomo XCVII,
col. 990).: qui digne Deo illud cum
aliis regens monasteriis, vitam subjectorum, quantum
valuit, corrigere studuit; ac quos indomitos accepit,
rationabiles honestique moribus ut essent, et
<nobr><sub></sub></nobr> sapientiae inquisitores, sategit. 
</p><p>
</p><h4>CAPUT VII.</h4>
<em>Felicem haereticum refutat Aquisgrani.</em>
<p>XIII. Interea haeresis inimica Deo, partibus quae pullulabat
Hispaniae, asserens adoptivum Filium Dei esse
secundum carnem, ad aures perducitur Caroli. Quod
ut experimento novit rex magnus et per omnia catholicus,
totis nisibus decertavit, ut destrueretur semen
diaboli, zizaniaque de frumento Dei funditus eradicarentur.
Advocans namque Albinum institutorem suum
Turonis, et miserum Felicem haeresis hujus astructorem
de Hispaniae partibus, congregavit synodum
magnam episcoporum in Aquisgrani imperiali palatio;
in quorum ipse sedens medio, Felicem licet valide
repugnantem, de natura Filii Dei secundum carnem
cum Albino doctissimo disputando rationabiliter confligere
jussit. Tum quantum episcoporum tunc exstitit
silentium! O quam clara et inexpugnabilis, Caroli
cum auctoritate, magistri sui fidei confessio atque
<nobr><sub></sub></nobr> defensio! Per plura autem Felix fugiens latibula,
plurioribus ab Albino confossus est spiculis, in tantum,
ut pene omnes civitates Israel consummaret,
quousque Filius hominis veniret. Nam a secunda
usque ad septimam sabbati parum aliud gestum est.
Omnibus denique ejus patefacta socordia, atque ab
universis apostolica auctoritate haeresis confutata,
soli sibi latuit deformiter, usque dum dicta Cyrilli
martyris
<br>@ <nobr><sub></sub></nobr> <em>Cyrilli martyris.</em> Sc. Alexandrini, qui martyr
appellari potuit ob multa quae fidei causa sustinuit
disputando scribendoque., ab Albino sibi directa legit lamentabiliter:
<em>Ea natura, quae per diabolum vitiata est, super angelos
exaltata est propter triumphum Christi, atque ad
dexteram Patris collocata.</em> Hanc ergo legens sententiam,
tandem se recognovisse et impie egisse voce et
nimio fletu testatus est. Sed quod ad aliud tendens
pauca super hac re praelibavi, qui perfectius hanc
scire sitit, legat ejus epistolas ad Felicem et Elipantum,
et ipsorum ad illum: et nosse incunctanter poterit,
quod desiderat.
</p><p>Largiente Christo hactenus paululum de vitae Albini
<nobr><sub></sub></nobr> initio, quae cunctis non esse cognita putavi, non
ut volui, sed fideliter quemadmodum potui, scripsi.
Hinc jam calamum labris quassatum (neque enim judicavi,
noverunt quae super eo cuncti, parvo isti inserere
operi) ad finem ejus, despicate crepitando
licet, pertrahere conabor. 
</p><p>
</p><h4>CAPUT VIII.</h4>
<em>Alcuinus Fuldam secedere cupiens, Turonis retinetur.</em>
Ejus discipuli.
<p>XIV. Cum igitur senectute unaque infirmitate plus
solito se sentiret affectum, diu ut secum tractaverat,
<nobr><sub></sub></nobr> velle se significavit regi Carolo, saeculum relinquere,
postulans licentiam apud sanctum Bonifacium monasticam
vitam secundum regulam sancti Benedicti
ducere, monasteriaque sibi commissa suos ut inter
discipulos divideret, si fieri posset. Sed rex terribilis
et pius unum cum omni postulationis affectu denegavit:
alterum libenter audivit, flagitans, quietissimus
Turonis atque honorificentissime ut resideret,
sibique et omni sanctae ecclesiae commissae [curam
impendere] non detrectaret: onera vero saeculi, quae
ipse habuerat, discipulis, ut petierat, libentissime
dispertiit. Fecit ergo et ipse Albinus ut rex sapientissimus
rogaverat, non quaerens quod sibi foret utile,
sed quod multis; ac Turonis diem novissimum praestolatus
fuit. Vita denique ejus non monasticae inferior
fuit. Nam qualis in Patribus superius nominatis
praecesserat, talis et in illo durabat; in jejuniis scilicet,
in orationibus, in carnis mortificatione, in
eleemosynis, in psalmorum et missarum multa celebratione,
et in aliis virtutibus, quibus possibile est
<nobr><sub></sub></nobr> humanam ornari naturam. Praeter enim dies resurrectionis
et festivitatis, jejunium protelabat in vesperum,
parcens cibo, quo amplius delectabatur; quocirca
tantam saepissime ori suo coelitus datam gaudebat
habere dulcedinem, quantam nequit humanus
sermo fari. Tunc vero quidquid volebat, labore sine
ullo velocissime dictare quibat: ita ut dicere posset:
<em>Dilexi, Domine, mandata tua super aurum et topazion.</em>
Quam dulcia faucibus meis eloquia tua! super mel
et favum ori meo <strong>(Psal. CXVIII, 127)</strong>. Qui juvenis Psalmorum
modulationem secretam non tantum, quantum
aliam lectionem amaverat, modo jam senex nullatenus
eorum decantatione saturari poterat. Secretissimam
orationem semper in die, sicut supra de magistro
ejus taxatum est, cum manuum diutina crucis
extensione, eodem modo multis cum gemitibus (nam
lacrymas perraro habere poterat) fundebat: discipulis
similiter tradebat, quorum nobilissimus Sigulfus
erat Vetulus, magnanimusque Withso; post hos Fredegisus
<nobr><sub></sub></nobr> et ejus socii. At tempore jam ultimo haerebat
ei assiduo Raganardus, Waldramnus, qui adhuc supersunt:
Adelbertus quoque beatae memoriae, quantum
poterat, Sigulfi tunc filius, post autem venerandus
Pater, et multi alii, quorum omnium utinam noverit
Christus nomina. Hi vero omni se circumspectione
praevidentes studebant sollicite ne quid coram
eo reprehensionis agerent, multoties etiam et absque
eo. Noverant enim eum vinctum esse Deo, spirituque
ejus illustratum; licet corporalibus oculis, senectute
atque infirmitate resistente, jam clare videre nequiret:
et ideo timebant actus suos eum latere non
posse.
</p><p>XV. Spiritu siquidem repletus prophetiae quibusdam
quae eis essent ventura praedixit, sicuti fecit
Raganardo de Osulfo
<br>@ <em>Osulfo.</em> De cujus lapsu videntur accipiendae epistolae 158 et 159 (nunc 207 et 208).. Nam idem Raganardus
quamdam horribilem sopori deditus videns visionem,
quam bonum est silere, eidem Patri sequenti die
cum pavore retulit timens, ne de se ageretur. At ipse
<nobr><sub></sub></nobr> Pater magno cum dolore respondit: «O Osulfe! tu
miser, quoties te monui, quoties corripui. Multum
denique laborem in avunculum tuum habui, ut se
corrigeret et viam mandatorum Dei operari coepisset:
praedixique ei, quia nisi fecisset, priusquam de
saeculo migraret, plaga leprae percuteretur; sicque
factum est. Praedico ergo et tibi, fili mi, de Osulfo,
super quo est haec visio, quoniam neque in hac regione,
neque in qua natus est, morietur;» quod
postea probavit eventus. Mortuus est enim in Langobardia.
Idem quoque Raganardus tentavit se nimiis
vigiliis et abstinentiae nimia superfluitate, ignorantibus
omnibus, affligere, ita ut pro hac intemperantia
gravissime succumberet febri: ad quem visitandum
Pater veniens Albinus jubet omnes, praeter Sigulfum,
exire de domo ejus, quem increpans ait: «Cur sine
cujusquam consilio tam intemperanter agere tentasti?
<nobr><sub></sub></nobr> Nam ego considerans te velle hoc agere, in
domo, in qua dormio, te quoque dormire jussi: tu
vero statim, ut omnes dormire noveras, candelam
latenter accendens in laterna celabas, ac ad locum
illum pergens tota nocte vigilabas.» Et quidquid
occulte ibi faciebat, noverat quod solus Deus, ipse
ei indicavit, addens: «Quando mecum quoque ad
mandatum pergebas, et te vinum bibere jubebam,
arte calidissima dicebas: bibi, domine Pater, meo
cum avunculo sufficienter. Cum autem ad tuum venires
avunculum, et ipse quoque hoc te juberet, aiebas
mecum te bibisse. Voluisti nos deludere, et deceptus
es. Cave ergo ista, postquam surrexeris de febre, ne
tale aliquid indiscrete unquam coneris agere.»
</p><p>XVI. Audiens igitur ista Raganardus ab ipso qui
vocabatur Vetulus, erubuit multumque expavit, sciens
se deprehensum, suaque occulta latere Albinum non
posse, et admirans dicebat: Quomodo palam istud
factum est? Testatur hodieque ipse coram Deo, nullum
cognovisse hominem hoc antea homine revelante,
<nobr><sub></sub></nobr> praeter solum Deum. Poenitens denique quod
egerat stulte, per omne post tempus vitae Albini nihil
tale sine illius egit consilio atque imperio. 
</p><p>
</p><h4>CAPUT IX.</h4>
<em>Benedicti Ananiensis abbatis adventum praedicit.</em>
<p>XVII. Saepissime etiam ad eum missi venientes
regis aliorumque amicorum, cum adhuc ab eo longe
essent, eorum praedicebat adventum, causamque
adventus, quid quoque afferrent, quidve secum vehere
quaererent. Audientes autem ista discipuli quidam,
usquedum probarent, senectutem ejus quasi
desipientem culpabant. Vir quoque Domini Benedictus
ei prae omnibus monachis familiaritate junctus,
ad eum gratia consilii salutis suae et suorum accipiendi,
saepius Gothiae de partibus properabat. Quadam
vero vice voluit taliter venire, nemo ut hoc
agnosceret Turonis, quousque ad ostium assisteret
<nobr><sub></sub></nobr> domus Albini. Cumque adhuc haud prope esset, vocans
Albinus unum suorum, ait: «Festina occurrere
Benedicto abbati in loco tali, et dic ei, velociter ad
me perveniat.» Fecit missus patris Albini, ut sibi
praeceptum fuerat, pervenitque post triduum ubi ei
dixerat, et Benedictum reperit, eique, quod sibi jussum
fuerat, nuntiavit. Stupens autem suum deprehensum
conatum, cum velocitate pervenit Turonis
ad eum. Cumque se alterutrum tripudiantes deoscularentur,
infit Benedictus Pater reverendus suppliciter:
«Domine Pater, quis meum vobis praedixit adventum?»
Respondit ei: «Nullus homo verbis mihi
innotuit.» Cui idem: «Quis tunc, Domine? forsitan
litteris cujusquam audistis?» At ille, «vere,
inquit, nullis.» Ad quem vir idem rursum: «Si
neque ab homine ullo dicente, neque litteris cujusquam
praescistis, precor, mi Pater, quonam modo
illud noveris, edicite.» Cui Albinus: «Noli amplius
hoc me interrogare.» Cum vero venerabilis vir Benedictus
<nobr><sub></sub></nobr> jam reverti vellet, petiit eum, ut quemadmodum
speciali oratione pro se orabat, ei panderet. At
ipse ait: «Hoc namque Christum rogo; Domine, da
mihi intelligere peccata mea, et veram confessionem
facere, et dignam poenitentiam agere; et da mihi
remissionem peccatorum meorum.» Cui vir Deo
dignus Benedictus ait: «Addamus, mi Pater, huic
orationi unum sermonem: et post remissionem salva
me.» At Albinus gaudens dixit: «Fiat, reverendissime
fili, fiat.» Iterum autem vir idem flagitabat,
ut sibi diceret, quando crucem videns se contra
eam inclinabat, quae verba labris silenter depromeret.
Ille vero hoc inquit: «Tuam crucem adoramus,
Domine, tuam gloriosam recolimus passionem. Miserere
nostri, qui passus es pro nobis.» Post haec
deducens eum aliquantulum, remisit gaudentem Albinus
ad sua suosque. 
</p><p>
</p><h4>CAPUT X.</h4>
<em>Ludovici filii Caroli Magni principatum praedicit.</em>
Lectionem Virgilii suis discipulis interdicit.<nobr><sub></sub></nobr> 
<p>XVIII. Rex siquidem magnus imperatorque potens
Carolus orationis gratia, unaque desideratae conlocutionis
mutuae cum Albino sepulcrum sancti Martini
suis cum filiis Carolo, Pippino ac Ludovico, visitare
studuit; quo in loco tenens manum Albini ait secrete:
«Domine magister, quem de his filiis meis videtur
tibi in isto honore, quem indigno quanquam dedit
mihi Deus, habere me successorem?» At ille vultum
in Ludovicum dirigens novissimum illorum, sed humilitate
clarissimum, ob quam a multis despicabilis
notabatur, ait: «Habebis Ludovicum humilem successorem
eximium.» Hoc tunc solus audivit Carolus;
sed post cum eosdem reges erecta cervice, et Ludovicum
humili, orationis gratia in ecclesiam sancti
Stephani incedere cerneret, sedens in loco quo sepeliri
volebat, infit sibi assistentibus: «Cernitis Ludovicum
<nobr><sub></sub></nobr> fratribus suis humiliorem? certe videbitis hunc
patris celsissimum successorem.» Nec non, cum
post communionem corporis Christi et sanguinis manu
propria eis misceret, idem Ludovicus humilitate
clarissimus prae omnibus patri sancto se inclinans,
ejus osculatus est manum. Tunc vir Domini assistenti
sibi ait Sigulfo: «Omnis qui se exaltat humiliabitur,
et qui se humiliat exaltabitur. Certe istum post patrem
Francia gaudebit habere imperatorem.» Hoc
nos jam factum et videmus et gaudemus. Depositi
sunt, qui videbantur cedri, et exaltata est oliva fructificans
in domo Domini. Ipse denique Pater Carolum
multa erudivit cura artibus liberalibus Scripturisque
divinis, adeo ut sapientissimus omnium Francorum
efficeretur regum qui fuerunt ab adventu
Christi. Docuit etiam eum, per omne vitae tempus,
quos psalmos poenitentiae, cum litania et orationibus,
precibusque; quos ad orationem specialem faciendam,
quos in laude Dei, quos quoque pro quacunque
<nobr><sub></sub></nobr> tribulatione, quemque etiam, ut se in divinis exerceret
laudibus, decantaret. Quod nosse qui vult, legat
libellum ejus ad eumdem De ratione orationis
<br>@ <nobr><sub></sub></nobr> Quem exhibemus sub tit. Officia per ferias tom. II.
Vide etiam ibi Monitum praevium..
</p><p>XIX. Legerat idem vir Domini libros juvenis antiquorum
philosophorum, Virgiliique mendacia, quae
nolebat jam ipse nec audire, neque discipulos suos
legere, «sufficiunt, inquiens, divini poetae vobis, nec
egetis luxuriosa sermonis Virgilii vos pollui facundia.»
Contra quod praeceptum tentavit Sigulfus Vetulus
secrete agere, unde post erubuit publice. Advocans
namque suos quos tunc filios nutriebat, Adalbertum
et Aldricum, jussit coram se secretissime
Virgilium legere, interdicens eis ne quis ullo modo
sciret, ne forte ad patris Albini notitiam perveniret.
Albinus autem solito more ad se vocans, ait: «Unde
te habemus, Virgiliane? Cur coepisti ac voluisti contra
meam voluntatem et consilium me ignorante,
agere, ut Virgilium legeres?» Sigulfus vero se ad
pedes ejus projiciens stultissime se egisse confessus
<nobr><sub></sub></nobr> humiliter poenituit. Cujus satisfactionem benigne
pius pater post increpationem recepit, monens eum
ne ultra tale aliquid ageret. 
<br>@ <nobr><sub></sub></nobr> <em>Aldricus abbas.</em> Ferrariensis, postea Senonensis
antistes, qui decessorem habuit Adalbertum hic laudatum.
Hinc patet Vitam hanc scriptam esse ante
annum 829, quo Aldricus ex abbate factus est episcopus
Senonensis. MABILL. Testatur vir dignus
adhuc superstes Aldricus abbas, nec se nec Adalbertum
cuiquam hoc innotuisse, sed usque tunc, sicut
cis praeceptum fuerat, omnimodis siluisse. 
</p><p>
</p><h4>CAPUT XI.</h4>
<em>Occulta novit.</em> Incendium restinguit. Infirmos sanat.
<p>XX. Fratribus Cormaricensibus, quos valde diligebat,
<nobr><sub></sub></nobr> jusserat ipse pater centum modia vini dari.
Cumque ad monasterium ducerentur, mandavit per
Sigulfum Benedicti abbatis monachum
<br>@ <nobr><sub></sub></nobr> <em>Benedicti abb.</em> mon. Is ergo diversus a Sigulfo
<nobr><sub></sub></nobr> Vetulo? provisoribus
monasterii, ut tenerent interim ductores vini,
quousque coram eis de vasculis, in quibus ipsum
vinum adduxerant, in alia mutaretur; quia aliqui ex
eis, inde furtive sumentes, in vascula, quatenus plena
essent cum ad monasterium pervenirent, fabulum
aquae miscuerant, quod ita factum fratres certissime
probarunt.
</p><p>XXI. Aigulfus praeterea presbyter Engelsaxo, et
ipse ad eumdem patrem visitandum Turonis venit.
Cumque ante januam ejus domus coepisset assistere,
ecce! quidam Turonensium fratrum simul, videlicet
quatuor, juncti hunc respicientes, putantesque nihil
eum illorum de locutione scire, colloquebantur ad
invicem: «Venit iste Britto vel Scotto ad illum alterum
Brittonem, qui intus jacet. O Deus, libera
istud monasterium de istis Brittonibus. Nam sicut
apes undique ad matrem revertuntur, ita hi omnes
<nobr><sub></sub></nobr> ad istum veniunt.» Ingressus est autem idem presbyter
domum Albini: post nonnulla alia retulit ei
quae audierat. Cui Albinus, «Nosti, inquit, qui
sunt?» At ille: «Vere neque novi, neque eos respicere
prae verecundia quivi, quando ista dicebant.»
pater vero Albinus ait: «Certe ego novi qui sunt.»
Vocans ergo eos ipse propriis nominibus ad se venire
jubet, dicens: «Isti sunt.» Condolens itaque eorum
stultitiae pepercit eis dicens: «Parcat illis Christus
Filius Dei.» Dans autem eis singulos vini calices
bibere, iterum foras leniter exire jubet. Aigulfus
vero postea id diligentissime per alios sciscitans eosdem
fuisse probavit.
</p><p>XXII. Neque illud silentio praetereundum ratus
sum quod multi noverunt. Custos denique sepulcri
sancti Martini, providebat qui ceram et vestimenta
omnia quae ad ipsam basilicam pertinebant, intrans
cum candela accensa secretarium quo ista servabantur,
infixit eamdem stipiti; quam cum egrederetur
<nobr><sub></sub></nobr> oblitus est accipere. Firmans itaque ostium sera
abiit: candela vero ardens cecidit super ceram; cera
quoque magnas dans flammas ad vestimenta quae perticis
haerebant, multa cum vi ignem emisit: vestimenta
porro usque ad tectum. Quod custos sentiens
cum clavi statim ad aliud monasterium
<br>@ <nobr><sub></sub></nobr> <em>Ad aliud monasterium.</em> Mabillonius existimat per
aliud monasterium hic significari aliam basilicam;
nam, inquit, et basilicae monasteria non raro vocabantur,
et duae minimum erant ecclesiae in monasterio
Martiniano. Henschenius tamen custodem credit
revera in aliud monasterium fugisse timore poenae
commeritae. fugit. Fit
undique concursus, pulsatur ostium, nec ullo aperitur
sudore. Clerici, pretiosum quicunque aliquid in
domo sua habebant, foras mittebant: ecclesia sancti
Martini vestimentis quibusdam nudabatur, nec aliud
quisquam sperare poterat, quam totius monasterii
concremationem: nudabatur plumbo tectum. Aderat
Albinus oculis jam non videns. Interrogat ergo quid
agatur. Cui unus discipulorum suorum Vetulus,
«Perge, inquit, hinc, mi domine Pater, ne forte aut
plumbo superius projecto usque ad mortem percutiaris,
aut igne cremeris. Certus enim interitus manet.»
Cumque Albinus voluisset ire, iterum ad eum Vetulus,
«Mi, inquit, domine Pater, vade ad sepulcrum
<nobr><sub></sub></nobr> domini Martini et pro nobis intercede.» Fecit itaque
ita Albinus. Cumque illuc pervenisset, extendit se
super terram in cruce, gemitum emittens ad coelum.
Miro igitur modo ac incredibili, statim ut Albinus se
projecit in terram, totus ille ignis ita exstinctus est,
ac si immenso necaretur fluvio. Hoc cernentes clerici,
magno cum stupore exsultantes ad locum illum festinato
perveniunt, ubi Albinus ante sepulcrum sancti
Martini prostratus in cruce pro eis jacens Deum precabatur.
Elevantes autem eum humo benedicunt
<nobr><sub></sub></nobr> Deum, qui per Albini preces totam fabricam monasterii
sancti Martini, igne ne consumeretur, salvavit.
Haec tua sunt, sancte Martine, digna exempla,
qui ignes quondam cum quaereres fugere, non poteras;
ad Deum conversus oratione ignes illos exstinxisti
minaces. Vere celsa fides, quae suo calore igneos
potuit exstinguere globos. Nec mirum si elementa
precibus ac jussis Albini propriam vim linquant, cum
ipse in corde requiescat ejus qui diligentem se diligit,
ambulantesque in igne flamma non permittit fuscari.
Te in his adoramus, te glorificamus, teque laudamus,
qui sicut dignatus es polliceri servis tuis tua servantibus
mandata, operibus etiam in Albino tuo ostendisti
evidentissime. Tu quidem dixisti, Christe Jesu:
si quid petieritis me in nomine meo, hoc faciam,
videlicet ut glorificetur Pater in Filio.
</p><p>XXIII. Illud quoque ad laudem Domini commemorandum
est, quod multi saepius ad Albinum venientes
infirmi, benedictione ejus cum fide accepta, sospitatem
recepere corpoream. Quodam etiam tempore,
<nobr><sub></sub></nobr> fertur ut a nonnullis praecipuis, quidam pauper oculorum
lumen gravi habens obductum caligine ad januam
exterioris domus veniens Albini, flagitabat dari
sibi aquam, ejus qua loti forent oculi: aiebat enim
revelatum illi fuisse [quod si (<em>Edit.</em> quas)] ex ea oculos
suos ablueret, visum reciperet. Ignorante ergo
Albino colligitur aqua qua faciem et oculos laverat, daturque
occulte poscenti pauperi. Lavans igitur pauper
ille aqua illa oculos cum plena fide, caliginem
fugavit, ac clarum lumen recepit. Illustramur et nos
tuo, pater, sudore, lavanturque tua pia doctrina animarum
nostrarum crimina, nesciente te ultra jam
fatigari labore oculorum; tu quoque corporali visu
minime cernebas, et aliorum [mentes] semper illuminare
satagebas: quosque praesentialiter non poteras,
litteris absentialiter erudiebas, scribens multa
omni Ecclesiae utilia. 
</p><p>
</p><h4>CAPUT XII.</h4>
<em>Opera varia quae scripsit.</em> <nobr><sub></sub></nobr> 
<p>XXIV. Postulante namque imperatore Carolo scripsit
librum de sancta Trinitate utilissimum <strong>(Tom. I
hujus editionis)</strong>, nec non de rhetorica, dialectica
<strong>(Tom. II)</strong> et musica. Scripsit ad Gundradam de
animae ratione (Ibid.). Postulantibus feminis Gisla et
Richtrude honestissime super Evangelium Joannis
partim de suo, partim de sancto Augustino mirabile
opus composuit <strong>(Tom. I)</strong>. Scripsit et in quatuor epistolas
Pauli, ad Ephesios scilicet, ad Titum, ad Philemonem
et ad Hebraeos (Ibid.). Ad Fredegisum
(Ibid.) in Psalmos. Ad Widonem comitem homelias
de principalibus vitiis et virtutibus <strong>(Tom. II)</strong>.
Ad Sigulfum suum quaestiones in Genesi perutiles
<strong>(Tom. I)</strong>. In Proverbiis Salomonis et Ecclesiaste
(Ibid.), in Canticisque Canticorum luculenta sub brevitate
ineffabiliter (Ibid.). Sub nominibus Franci et
Saxonis de grammatica cum interrogatione et responsione
<nobr><sub></sub></nobr> facundissimum libellum <strong>(Tom. II)</strong>. Collegit
multis de Patrum Operibus homeliarum duo volumina
<br>@ <nobr><sub></sub></nobr> Distincta utique ab illis Pauli Warnefridi: sed
illa Alcuini etiamnum latent.. Scripsit de orthographia (Ibid.). In centesimo
quoque octavo decimo psalmo stylo usus est
aureo <strong>(Tom. I)</strong>. Sunt et alia multa, quae quisquis legerit
et diligenter scrutatus fuerit non modicam sui
aedificationem reperiet, sicut in epistolis ad multos
directis. In his ergo et hujusmodi reliquum vitae suae
ducens tempus, coelestem in terris duxit vitam. Praestolans
in novissima positus vigilia filii hominis adventum,
intraret ut cum eo ad nuptias: Lavabat
singulas per noctes lectum suum lacrymis, sanctorum
semper se muniens intercessionibus, quorum
omni die celebrabat solemnia, hostis ne ullis antiqui
confoderetur jaculis, qui nequaquam ejus irrumpere
<nobr><sub></sub></nobr> domum tam occulte poterat, ut ab ipso repente non
deprehenderetur, crucisque signo pelleretur. 
</p><p>
</p><h4>CAPUT XIII.</h4>
<em>Diabolum oratione pellit.</em> Pia ejus exercitia.
<p>XXV. Quadam igitur nocte solito orationem cum
psalmorum decantatione volens secretim fundere,
aggravatur immenso somno. Surgens vero e lectulo,
tulit cappam desuper se: cumque iterum aggravaretur
somno, exspoliavit se omnibus vestimentis, praeter
sola camisia et femoralibus. Nihilominus vero
perseverante somno, accepit turribulum, et pergens
ad locum quo erat ignis tutatus, implevit prunis illud,
ac desuper timiama posuit, totamque cameram
odore suavi perfudit. Qua in hora corporali se specie
diabolus praebuit ei visibilem, homo quasi magnus,
nigerrimus ac deformis barbatusque, blasphemiae in
eum aggerens jacula: Quid, inquit, hypocrita agis,
Alcuine? Cur coram hominibus justum te videri conaris,
<nobr><sub></sub></nobr> cum deceptor sis magnusque simulator? Tu
putas his tuis fictionibus acceptabilem posse te habere
Christum? Sed miles Christi ineluctabilis stans
cum David in turre, quae est ordinata omni armatura
fortium et mille pendentibus clypeis coelesti dicebat
voce: <em>Dominus lux mea et salutare meum,
quem timebo? Ipse fortitudo vitae meae, quem formidabo?
Intellige, Domine, murmur meum, adverte vocem
clamoris mei, rex meus et Deus meus, quia te
deprecor, Domine.</em> Mane audies vocem meam, mane
praeparabor ad te, et contemplabor surgens medio noctis
ad confitendum tibi. Applicant mihi mendacium
superbi: ego autem in toto corde scrutabor praecepta
tua. Fiat cor meum perfectum in praeceptis tuis, et
confundantur, qui inique conterunt me, dum non confundar
ego, quando aspiraverit dies et fuerint inclinatae
umbrae. Fugatus denique hostis, et ipse completa
oratione quiescit. Hac in hora unus solummodo
discipulorum ejus Waldramnus nomine, adhuc vivens,
vigilabat, occulte cernens haec omnia, testis
<nobr><sub></sub></nobr> scilicet hujus rei quae fieret.
</p><p>XXVI. Utebatur idem pater, Apostoli juxta consilium,
non propter gulae desiderium, sed propter carnis
infirmitatem vino modico. Fugiebat modis omnibus
otiositatem: nam aut legebat, aut scribebat, aut
discipulos erudiebat, aut orationi vacabat et psalmorum
decantationi, inevitabilibus tantummodo corporis
indulgens necessitatibus. Erat pauperum pater,
humilibus humilior, divitum ad pietatem invitator,
superbis superior, discretor quoque omnium, egregiusque
liberator. Celebrabat omni die missarum
solemnia multa cum honestatis diligentia, habens singulis
hebdomadae diebus missas deputatas proprias
<br>@ <nobr><sub></sub></nobr> Illas missas Alcuinus ad alias quoque ecclesias
<nobr><sub></sub></nobr> misit, illarumque usum commendavit. Vide epistolas
46 (nunc 50) et 192 (nunc 142), et Monitum praevium
ad Librum Sacramentorum tom. II..
Dominica porro die nullo unquam tempore, postquam
lux inchoasset apparere aurorae, se tradebat sopori:
sed velociter levitice se praeparans suo cum Sigulfo
presbytero missarum colebat solemnia specialium
usque horam tertiam: et tunc nimia cum reverentia
publicam intrabat ad missam. Discipuli vero ejus,
<nobr><sub></sub></nobr> aliis solliciti cum in locis essent, maxime ad opus
Dei cum assisterent, studebant ne quid reprehensionis
in eis ab illo cerneretur. 
</p><p>
</p><h4>CAPUT XIV.</h4>
<em>Beati Alcuini obitus.</em>
<p>XXVII. Jam ergo Albinus corpore dissolvi cupiens
et cum Christo esse desiderans, exorabat eum ut die
quo in linguis igneis Spiritus sanctus super apostolos
venisse visus est et eorum corda replevit, si fieri
posset, migraret e mundo. Vespertinum siquidem
pro se officium in loco quo elegerat post obitum
quiescere, juxta videlicet ecclesiam sancti Martini,
hymnum sanctae Mariae evangelicum cum hac antiphona
<nobr><sub></sub></nobr> decantabat: <em>O clavis David</em>
<br>@ <nobr><sub></sub></nobr> <em>O clavis David.</em> Est haec antiphona ex celebribus,
quae septem diebus ante Natalitia Domini ad
Vesperas recitantur; et haec refertur ad 20 Decembris.
HENSCHEN., <em>et sceptrum domus
Israel, qui aperis et nemo claudit, claudis et nemo
aperit, veni et educ vinctum de domo carceris, sedentem
in tenebris et umbra mortis;</em> dicens post orationem
Dominicam hos versus: <em>Quemadmodum cervus
desiderat ad fontes aquarum, etc.</em> <em>Quam dilecta tabernacula
tua Domine virtutum.</em> Beati qui habitant in
domo tua, etc. <em>Ad te levavi oculos meos.</em> Unam petii
a Domino. Ad te Domine levavi animam meam, et reliqua
hujusmodi.
</p><p>XXVIII. Quadragesimae igitur tempus, sicut semper
consueverat, dignissime omni contritione carnis
et spiritus mundationeque habitus celebrans, sanctorum
basilicas, quae sunt intra sancti Martini monasterium,
cunctis noctibus frequentabat, lavans se
[a culpis] suis multis gemitibus. Cum vero Resurrectionis
Domini perageretur solemnitas, nocte ejus
Ascensionis decidit in lectum, gravi fatigatus languore
usque ad mortem, nec poterat loqui. Tertia
tandem antequam migraret die, solitam exsultationis
<nobr><sub></sub></nobr> voce decantavit antiphonam: <em>O clavis David, versusque
supra memoratos recitavit.</em> Die autem Pentecostes,
peracto matutinali officio, eadem hora qua
ingredi consueverat ad missas aurora patente, sancta
Albini anima carne solvitur, ministerioque levitarum
coelestium, beatum habentium secum protomartyrem
Stephanum et Laurentium archidiaconum, angelorum
cum exercitu ad Christum, quem amavit, quem
quaesivit, perducitur, et fruitur ejus gloria in coelo
per omnia saecula feliciter, cui servivit in mundo
fideliter. 
</p><p>
</p><h4>CAPUT XV.</h4>
<em>Lucis splendor in ejus obitu apparet, et alia mira contingunt.</em>
Sepultura.
<p>XXIX. Decessit igitur dierum plenus numero, XIV
Kal. Junii, anno ab Incarnatione Domini 804. Eadem
vero nocte super ecclesiam sancti Martini inaestimabilis
visa est splendoris claritas, in tantum ut putaretur
<nobr><sub></sub></nobr> a longe positis tota igne cremari. Quibusdam
denique per totam illam noctem ipse splendor visus
est, nonnullis tribus apparuit vicibus. Aurora autem
surgente globus ille jam amplissimus super eum venisse
locum visus est, quo Albinus jacebat, animaque
ejus egrediente coelum penetrasse. Testatus est siquidem
Josephus archiepiscopus per totam noctem
et ab eo et a suis visum fuisse. Testantur multi et
nunc corpore valentes. Plurioribus siquidem non ea
nocte, sed praeterita, Dominica prima scilicet post
Ascensionem Domini, ipsa claritas eodem, ut dictum
est, modo apparuit.
</p><p>XXX. Eadem quoque hora cuidam solitario in Italia
posito coelestium levitarum ostensus est exercitus,
laudes Christo ineffabiles in aere resonans: in
quorum medio Alcuinus, splendidissima indutus dalmatica
astans, coelum cum eis ingressus, pontifici
aeterno ut ministraret cum perenni gaudio: quod
idem solitarius fratri cuidam Turonensi, apostolorum
<nobr><sub></sub></nobr> solito frequentare limina, ad se venienti, eodem
Pentecostes die indicavit. Interrogans namque eum
ait: Quis est ille abbas, qui apud Turones in monasterio
sancti Martini conversatus est? Quo vocatur
nomine? Vel, si valebat, quando inde existi, corpore?
Ad quem frater ille: Vocatur Alcuinus, estque magister
optimus in tota Francia. Quando huc iter arripui,
<nobr><sub></sub></nobr> sanum eum reliqui. Respondens vero solitarius
ille, ait cum lacrymis: Vere felicissima fruitur
sanitate. Indicavitque ei quid eodem die viderat aurora
clarescente. Ipse autem frater reversus Turonis,
quae audierat, retulit.
</p><p>XXXI. Pater denique Sigulfus corpus patris cum
quibusdam aqua honorifice lavans, posuit super feretrum.
Habebat nempe et ipse tunc magnum dolorem
capitis, sed fide animo sanus, citam reperit sanitatem
capitis. Oculos namque super magistri lectulum elevans,
cernit pecten, quo ipse suum solebat pectinare
caput. Istum ergo manibus sumens ait: Credo,
Domine Jesu, quia si isto magistri mei pectine meum
pectinavero caput, meritis illius statim sanabitur.
Ubi igitur prima vice pecten duxit per caput, quantum
de eo tetigit, totum sanum habuit, sicque totum
pectinando gyrans omnem dolorem amisit. Alter discipulorum
ejus, Eangist nomine, dentium immenso
graviter afflictus dolore, hortatu Patris Sigulfi eodem
pectine dentes tetigit; et continuo, quoniam cum
<nobr><sub></sub></nobr> fide fecit, sanitatem meritis Alcuini recepit.
</p><p>XXXII. Audiens vero civitatis Turonis Joseph episcopus,
vir bonus et Deo amabilis, beatum obiisse
Alcuinum, advenit celerius illuc suo cum clero, oculosque
ejus propriis rigans lacrymis deosculabatur
diutius. Praecepit autem, sapienti usus consilio, ne in
eo sepeliretur loco, quo idem Pater foris voluerat
<br>@ <nobr><sub></sub></nobr> Nempe Alcuinus non probabat quorumdam studium
in praeparandis tumulis suis. Vid. epist. 150
(nunc 199).;
sed intra sancti Martini basilicam honorificentissime,
ut quorum in coelis junctae sunt animae, una sint corpora
domo in terris posita. Sicque factum est. Super
cujus tumulum positus est, sicut ipse jusserat, titulus
quem ipse vivens dictaverat, lamina scriptus in
aerea parietique insertus.
</p><p>EPITAPHIUM ALCUINI. Hic, rogo, pauxillum veniens subsiste viator, 
<br>Et mea scrutare pectore dicta tuo: Ut tua deque meis agnoscas fata figuris, 
<br><nobr><sub></sub></nobr> Vertatur species
<br>@ <nobr><sub></sub></nobr> Al. legunt: vertitur en species., ut mea, sicque tua. Quod nunc es, fueram, famosus in orbe viator, 
<br>Et quod nunc ego sum, tuque futurus eris. Delicias mundi casso sectabar amore, 
<br>Nunc cinis et pulvis, vermibus atque cibus. Quapropter potius animam curare memento
<br>Quam carnem; quoniam haec manet, illa perit. Cur tibi rura paras? quam parvo cernis in antro
<br>Me tenet hic requies, sic tua parva fiet
Cur Tyrio corpus inhias vestirier ostro, 
<br>Quod mox esuriens pulvere vermis edet? Ut flores pereunt vento veniente minaci, 
<br>Sic tua namque caro, gloria tota perit. Tu mihi redde vicem, lector, rogo, carminis hujus; 
<br>Et dic: da veniam, Christe, tuo famulo. Obsecro, nulla manus violet pia jura sepulcri, 
<br>Personet angelica donec ab arce tuba: Qui jaces in tumulo, terrae de pulvere surge, 
<br>Magnus adest judex, millibus innumeris.<nobr><sub></sub></nobr> Alcuin nomen erat sophiam mihi semper amanti. 
<br>Pro quo funde preces mente, legens titulum.
</p><p>Huic epitaphio subjuncta sunt verba sequentia ab
alio quodam: Hic requiescit beatae memoriae domnus
Alcuinus abbas, qui obiit in pace XIV Kal. Junias.
Quando legeritis, o vos omnes, orate pro eo, et
dicite: <em>Requiem aeternam donet ei Dominus</em>
<br>@ <nobr><sub></sub></nobr> Aliud Epitaphium hoc loco retulit D. Quercetanus
<nobr><sub></sub></nobr> ex Browero Antiq. Fuldensium libr. I, cap. 10,
quod nuper exstabat in ecclesia Hersfeldensi. Illud
tamen non est Alcuini, sed potius <em>Albuini praepositi
Hersfeldiae, in philisophica arte eruditissimi, et antea
scholae magistri famosissimo, uti de eo legitur in Chronico
Hildesheimensi ad annum 1034.</em> Vid. Mab. in
Elog. n. 77, et Hensch. ad cap. 4 Vitae not. h. Epitaphium
ergo istud nullum hic locum meretur.. 

</p><h3>AD BEATUM ALCUINUM ABBATEM
D. ANDREAE QUERCETANI PRAEFATIO
MULTIS LOCIS EXCUSSA IN COMMENTATIONE PRAECEDENTI.</h3>
<p><nobr><sub></sub></nobr> Cum meo pridem in animo steterit hoc ecclesiae
patriaeque meae Turonensi tribuere, ut non solum veterem
suam historiam quam prae manibus habeo,
sed et patrum qui in ea claruerunt, scripta luce donata
conspiciat; a beato Flacco Albino, sive Alcuino,
sancti Martini quondam abbate, principium ducere
visum est, cum quod ille sui temporis undequaque
doctissimus et eruditissimus fuerit, tum quod melior
ejus Operum pars aut in hunc diem incognita, aut
certe pluribus in locis mutila depravataque remanserit.
Multa de eo anonymus, qui narrante Sigwulfo fideli
et individuo ipsius socio, quaecunque discere potuit,
utilitati posterorum inservitura descripsit. Multa
quoque veteres ac recentiores historiographi, quorum
omnium testimonia diligenter collecta disposui,
simulque cum Vita et epitaphio ejusdem, excudenda
curavi. Sed ut quae ab illis praetermissa, aut male accepta
fuerunt, intelligi queant, rem omnem a puris,
ut dicitur, fontibus, hoc est ipsissimis Alcuini scriptis,
repetam. 
</p><p>
</p><h4>CAPUT PRIMUM.</h4>
<em>Alcuini patria, genus et natale solum.</em> <nobr><sub></sub></nobr> 
<p>Alcuinus igitur ex Britannia oriundum se non semel
testatur, sed quo genere, aut quibus parentibus,
incertum relinquit, quanquam non humili prosapia
genitum vel ex hoc uno constare potest, quod apud
reges, episcopos et alios insulae suae magnates plurimum
semper gratia et auctoritate valuerit, fratremque
habuerit Juvavensis ecclesiae, quae nunc Saltzburgensis
dicitur, antistitem, Aquilam nomine
<br>@ <nobr><sub></sub></nobr> Vide epist. 36 et 102..
An vero in Scoticis Britanniae partibus, sicut historici
Scotorum contendunt
<br>@ <nobr><sub></sub></nobr> Hector Boethius, et Joannes Major.; seu Londino non procul,
in Midlesexiae comitatu, quod nonnullis placuisse
reperio; an quod potius reor, in Northumbriae regno,
Eboraci natus fuerit, non perspicue satis declarat.
Eginhardus certe sui temporis auctor
<br>@ <nobr><sub></sub></nobr> In Vita Caroli Magni., Saxonici
generis hominem vocat, Eboracique se a puero
educatum, non uno loco, nec obscuris verbis ipse
<nobr><sub></sub></nobr> significat. Sed creba in ejus epistolis Nordanhumbrorum
mentio, qui Scotiae regiones usque ad Edenburgi
fretum possidebant, Scoticarum rerum scriptoribus
ansam dedit, ut in Scotia procreatum eum suspicarentur. 
</p><p>
</p><h4>CAPUT II.</h4>
<em>Nomen et cognomen.</em>
<p>In Eboracensi ergo provincia natus Albini sive
Alcuini cognomen tulit a familia, non a Scotorum
gente, qui se Albinos sua lingua - vocant, ut Georgius
Buchananus asserit
<br>@ <nobr><sub></sub></nobr> Lib. V Hist. Scot.: <em>Flaccus autem a baptismate
nomine proprio appellatus est.</em> Quod adeo verum, ut
et ipse modo Flaccum se, modo Albinum vel Alcuinum
simpliciter, saepius vero Flaccum Albinum, et
Flaccum Alcuinum nuncupet. Quare qui ordine inverso
Albinum Flaccum Alcuinum vocant, Sixtum
Senensem
<br>@ <nobr><sub></sub></nobr> In Bibliotheca sancta., et alios quosdam imitantes, praeter
veritatem faciunt. Etsi nos eorum auctoritatem primo
<nobr><sub></sub></nobr> secuti, sic illum quoque fere semper inscripsimus.
Eodemque in errore versantur, qui solummodo
Albinum cognomento Alcuinum nominant
<br>@ <nobr><sub></sub></nobr> Eginhardus, et quidam alii.. <em>Albinus</em>
<nobr><sub></sub></nobr> enim et <em>Alcuinus,</em> Alboinus vel <em>Albuinus, Alchoinus,
Alquinus, Alchuinus, Alchwinus, Alkoinus que, tam in
manuscriptis quam excusis libris indifferenter reperitur.</em>
Quod a varia sine dubio variarum nationum
pronuntiatione ac scriptura manavit. Nam qui molliorem
pronuntiandi formulam affectarunt, et a rudiore
palati cum lingua collisione semper abhorruerunt,
facile Alchuini vel Alchoini vocem in Albinum
aut Alboinum commutarunt, modoque Alcuinum
etiam ac Alquinum, quem alii Alkoinum et Alchwinum,
dixerunt. Cujus rei testes locupletissimi, tum
Willelmus