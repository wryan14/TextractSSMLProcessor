et
me, ut qui me videt, videat eum qui misit me. Haec
visio, intellectualis, non carnalis debet intelligi, quae
modo in laude est sanctorum, post resurrectionis
ultimae diem in specie [<em>Ms.,</em> in re] aeternae beatitudinis
erit, de qua alibi ait: <em>Beati mundo corde, quoniam
ipsi Deum videbunt</em> <strong>(Matth. V, 8)</strong>. Attendamus
caetera.
</p><p>VERS. 46.---<em>Ego lux in mundum veni, ut omnis qui
credit in me, in tenebris non maneat.</em> Dixit quodam
loco discipulis suis: <em>Vos estis lumen mundi:</em> non potest
abscondi civitas super montem constituta. Neque
accendunt lucernam et ponunt eam sub modio, sed
super candelabrum ut luceat omnibus qui in domo
sunt. Sic luceat lumen vestrum coram hominibus, ut
<nobr><sub></sub></nobr> videant opera vestra bona, et glorificent Patrem vestrum
qui in coelis est <strong>(Matth. V, 14)</strong>. Non tamen dixit:
Vos lux venistis in mundum, ut omnis qui credit in
vos, in tenebris non maneat. Nusquam hoc legi posse
confirmo. Lumina ergo sunt omnes sancti: sed credendo
illuminantur ab eo, a quo si quis recesserit,
tenebrabitur. Lumen autem illud quod illuminat, a
se recedere non potest, quia incommutabile omnino
est. Cum autem dicit: <em>Omnis qui credit in me, in
tenebris non manet, satis manifestat omnes se in tenebris
invenisse:</em> sed ne in eis tenebris remaneant
in quibus inventi sunt, debent {590} credere in lucem
<nobr><sub></sub></nobr> quae venit in hunc mundum, quia per illam factus
est mundus.
</p><p>VERS. 47.---<em>Et</em> si quis audierit, inquit, <em>verba mea,
et non custodierit ea, ego non judico eum.</em> «Audite,
quomodo dicit Filius, <em>ego non judico eum;</em> cum dicat
alio loco: <em>Pater non judicat quemquam, sed omne
judicium dedit Filio</em> <strong>(Joan. V, 22)</strong>, nisi quia intelligendum
est, quod sequitur: <em>Non enim veni, inquit,</em>
<em>ut judicem mundum, sed ut salvificem mundum? Nunc
ergo tempus est misericordiae, postea erit judicii.</em>
Quia <em>misericordiam,</em> inquit, <em>et judicium cantabo tibi,
Domine</em> <strong>(Psal. C, 1)</strong>. Sed de ipso etiam futuro novissimoque
judicio videte quid dicat: <strong>(VERS. 48)</strong> <em>Qui
spernit me et non accipit verba mea, habet qui judicet
eum.</em> Sermo quem locutus sum, ille judicabit eum in
<nobr><sub></sub></nobr> novissimo die. Non ait: Qui spernit me et non accipit
verba mea, ego eum non judico in novissimo die.»
Venit enim Filius Dei ad salvandum, non ad judicandum.
Ideo dixit, non judico eum, id est modo, in
praesenti, sed judico eum in novissimo die. «Cum
enim dixisset: <em>Qui spernit me et non accipit verba
mea, habet qui judicet eum;</em> exspectantibus autem
quisnam ille esset, secutus adjunxit: <em>Sermo quem
locutus sum, ille judicabit eum in novissimo die, satis
manifestavit seipsum judicaturum in novissimo die.</em>
Seipsum quippe locutus est, seipsum annuntiavit,
seipsum januam posuit, qua ipse ad oves pastor intraret.
Aliter itaque judicabuntur qui non audierunt,
et aliter qui audierunt et contempserunt. <em>Qui enim</em>
<nobr><sub></sub></nobr> sine lege peccaverunt, ait Apostolus, <em>sine lege peribunt;</em>
et qui in lege peccaverunt, per legem judicabuntur
<strong>(Rom. II, 12)</strong>. <strong>(VERS. 49.)</strong> <em>Quia</em> ego, inquit, <em>ex me
non sum locutus.</em> Ideo se dicit non locutum ex seipso,
quia non est ex seipso.» Jam hoc saepe diximus
quod Filius a se non est, sed a Patre; ideo adjunxit:
<em>Sed qui misit me Pater, ipse mihi mandatum dedit
quid dicam et quid loquar.</em> Non enim locorum spatio,
non syllabarum expressione, non vocali sono Pater
Filio loquitur, ut Filius mandatum Patris audiat:
sicut filius hominis ab homine audire solet, quid
Pater mandet illi. «Sed unicus Filius est Verbum
Patris et sapientia Patris: in illo sunt omnia mandata
Patris. Neque enim mandatum Patris aliquando
Filius nescivit, ut eum necesse esset ex tempore
<nobr><sub></sub></nobr> habere quod accepit, ut nascendo acciperet, dederitque
illi Pater gignendo
<br>@ <nobr><sub></sub></nobr> Aug.: «Ut eum necesse esset ex tempore habere,
quod antea non habebat. Ita enim a Patre, quod
<nobr><sub></sub></nobr> habet accepit, ut nascendo acceperit, dederitque illi
gignendo.», quod non haberet: sed
eum genuit vitam habentem. Sicut superius ait:
<em>Sicut Pater habet vitam, sic dedit et Filio vitam habere
in semetipso, id est genuit Filium, vitam habentem
in semetipso:</em> sic dicit hic, <em>sicut mandatum dedit
mihi Pater.</em> Et quia aeterna ipsa nativitas, nunquam
non fuit Filius, qui est vita: et sicut est vita aeterna,
sic est qui natus est, vita aeterna. Ita et mandatum,
non quod Filius non habeat, Pater dedit; sed sicut
dixi, in sapientia Patris, quod est Verbum Patris,
omnia mandata sunt Patris. Sequitur enim:
</p><p><nobr><sub></sub></nobr> VERS. 50.---<em>Et scio, quia mandatum ejus vita
aeterna est.</em> Si ergo vita aeterna est ipse Filius, et
vita aeterna est mandatum Patris, quid aliud dictum
est quam ego sum mandatum Patris? Proinde et id
quod adjungit et dicit: <em>Quae ego loquor, sicut dixit
mihi Pater, sic loquor:</em> non accipiamus, <em>dixit mihi,
quasi per verba </em>[<em>Ms.,</em> quasi verbo. <em>Aug.,</em> quasi Pater
verba] locutus sit unico verbo, aut egebat Dei verbis
Dei verbum. Dixit ergo Pater Filio, sicut dedit vitam
Filio: non quod nesciebat, vel non habebat, sed quod
ipse Filius erat. Quid est autem: <em>Sicut dixit mihi,
sic loquor, nisi verbum loquor? Ita ille dixit ut verax,
ita iste loquitur ut veritas.</em> Verax autem genuit
veritatem. Quid ergo jam diceret veritati? Non enim
imperfecta erat veritas, cui verum aliquid adderetur.
<nobr><sub></sub></nobr> Dixit ergo veritati, quia genuit veritatem. Porro ipsa
veritas sic loquitur, ut ei dictum est: sed intelligentibus,
quos docet ut nacta [<em>Aug.</em> et al., nata] est. Ut
autem crederent homines, quod intelligere nondum
<nobr><sub></sub></nobr> valerent, ex ore carnis verba sonuerunt et abierunt
transvolantibus sonis; strepuerunt [<em>Aug.,</em> transvolantes
soni strepuerunt] peractis morulis temporum
suorum: sed res ipsae, quarum signa sunt soni, tractae
quodammodo in eorum memoriam qui audierunt,
etiam ad nos per litteras, quae visibilia signa sunt,
pervenerunt. {591} Non sic loquitur veritas: intelligentibus
mentibus intus loquitur, sine sono instruit,
intelligibili voce perfundit. Qui ergo potest in ea
videre nativitatis ejus aeternitatem, ipse illam sic
audit loquentem, sicut ei dixit Pater, quod loqueretur.
Excitavit nos ad magnum desiderium interioris
dulcedinis suae: sed crescendo capiamus, ambulando
crescamus, proficiendo ambulemus, ut pervenire
possimus» per seipsum ad seipsum, seipso docente
<nobr><sub></sub></nobr> nos et promittente nobis: <em>Ego sum via, et veritas, et
vita.</em> Via quaerentibus, veritas invenientibus, vita
permanentibus.
</p><p>LIBER SEXTUS. 
</p><p><nobr><sub></sub></nobr> Charissimae in Christo sorori Gislae [<em>Al.,</em> Gislanae],
et filiae Deo votae Columbae, humilis levita Alcuinus
salutem
<br>@ <nobr><sub></sub></nobr> De hac epistola et de tempore quo scripta est,
recole quae diximus in monito his commentariis praemisso.
<nobr><sub></sub></nobr> Hanc non habet cod. ms. S. Emmeramni..
</p><p>Ad solatium sanctitatis vestrae hunc libellum direxi,
<nobr><sub></sub></nobr> comatico sermone dictatum, ut eum habeatis
his diebus, ad exercendam in eo vestram sanctam
devotionem: quia optimum est in tali studio hos
sanctissimos peragere dies, et maxime in beati
Joannis evangelistae Evangelio, in quo sunt altiora
mysteria Divinitatis; illius quoque Evangelii sanctissima
verba Domini nostri Jesu Christi, quae locutus
est ea nocte qua tradi voluit pro mundi salute. Totius
forsitan Evangelii expositionem direxi [direxissem]
vobis, si me non occupasset domini regis praeceptum
in emendatione Veteris Novique Testamenti.
Tamen, Deo auxiliante, et vita comite, coeptum opus
secundum opportunitatem temporis explevero, vestroque
nomini consummatum dedicavero. Nunc vero in
<nobr><sub></sub></nobr> praesenti deprecor ut nostri nominis habeatis memoriam
in sanctisacris [<em>Forte, sacrosanctis</em>] orationibus
vestris; et hoc tempus sanctissimum in servitio sanctitatis,
et religione castissimae vitae, et in lectionis
studio prospere peragatis, quatenus ad sanctum
Pascha pervenientes, condignis laudibus resurrectionem
Domini nostri celebrare valeatis. Opto vos
semper valere, et in omni pietatis exercitio florere,
charissimae dominae.
</p><p>
</p><h4>CAPUT XXXII.</h4>
<em>Surgens a coena lavit pedes discipulorum, exemplum
se dedisse dicens, ut ipsi conservis faciant, quod
omnium Dominum fecisse probantur.</em>
<h4>CAPUT XIII, VERS. 1.</h4>---<em>Ante diem autem festum</em>
<nobr><sub></sub></nobr> Paschae, sciens Jesus, quia venit hora ejus, ut transeat
ex hoc mundo ad Patrem. «
<br>@ <nobr><sub></sub></nobr> Ex S. Aug., tract. LV, num. 1-7. Pascha, fratres, non
sicut quidam existimant Graecum nomen est, sed
Hebraeum. Pascha transitus dicitur in sua lingua,
<nobr><sub></sub></nobr> propterea quia tunc primum Pascha celebravit populus
Dei, quando ex Aegypto fugientes Rubrum mare
transierunt <strong>(Exod. XIV, 29)</strong>.» Quae figura in Christo
secundum veritatem impleta est, dum per passionem
crucis transiret ex hoc mundo ad Patrem. Ita nobis
transeundum est ab hoc mundo ad Patrem, a temporalibus
ad aeterna, ab iniquitate ad justitiam, a
deceptore diabolo ad salvatorem Christum. <em>Cum dilexisset
suos qui erant in mundo, usque in finem dilexit
eos.</em> «Utique ut et ipsi de hoc mundo, ubi erant, ad
suum caput, quod hinc transiisset, {592} ejus dilectione
transirent:» <em>In</em> finem, id est in aeternum, <em>dilexit
eos.</em> «Vel <em>in finem, in Christum, quia finis legis
Christus est.</em> <strong>(VERS. 2.)</strong> <em>Et coena jam facta.</em> Non ita
<nobr><sub></sub></nobr> debemus intelligere coenam factam, veluti jam consumptam
[<em>Aug.,</em> consummatam] atque transactam:
adhuc enim coenabatur, cum Dominus surrexit et
pedes lavit discipulis suis. Nam postea recubuit, et
buccellam suo traditori dedit. Coena ergo facta, dictum
est [<em>Ms.,</em> coena ergo dicta est], jam parata,»
convivantibus discipulis cum magistro. <em>Cum diabolus
jam misisset in cor ut traderet eum Judas Simon
Scariothis.</em> «Si quaeris quid missum sit in cor Judae?
Hoc utique, <em>ut traderet eum.</em> Missio ista spiritalis
suggestio est:» non in aures corporalibus sonis, sed
in cor consentientis iniqua; sicut enim bonas cogitationes
benignus Spiritus immittit, sic etiam malas
cogitationes malignus spiritus suggerit. «Sed interest,
<nobr><sub></sub></nobr> quibusnam earum mens humana consentiat,
divino auxilio vel deserta per meritum, vel adjuta
per gratiam.» Sine fide proditor iste venit ad convivium,
non credens Deum esse, quem tradere cogitabat.
«Videbatur et tolerabatur: in eo quem falli
putabat, fallebatur;» cujus malitia bonitas Dei utebatur
ad salutem aliorum.
<p>VERS. 3.---«<em>Sciens quia omnia dedit ei Pater in
manus.</em> Ergo et ipsum traditorem. Nam si eum in
manibus non haberet, non utique illo uteretur ut
vellet. Sciebat enim Dominus quid faceret pro amicis,
qui patienter utebatur inimicis. <em>Sciens etiam
quia a Deo exivit, et ad Deum vadit:</em> nec Deum, cum
inde exiret; nec nos deserens, cum rediret. <strong>(VERS. 4.)</strong>
<em>Surgit a coena, et ponit vestimenta sua.</em> Locuturus
<nobr><sub></sub></nobr> evangelista de tanta Domini humilitate, prius ejus
celsitudinem voluit commendare. Ad hoc pertinet
quod ait: <em>Sciens quia omnia dedit ei Pater in manus.</em>
Cum ergo ei omnia dedisset Pater in manus, non
Dei Domini, sed hominis servi implevit officium.
Tanta est quippe humanae humilitatis utilitas, ut
eam suo commendaret exemplo etiam divina sublimitas.»
<em>Surgit a coena, descendit de coelestibus;</em> <em>posuit
vestimenta sua, id est semetipsum exinanivit.</em>
<strong>(VERS. 5.)</strong> <em>Cum accepisset linteum, praecinxit se, formam
servi induens.</em> <em>Mittit aquam in pelvem, id est,
fudit sanguinem suum in terram, ut mundaret in se
credentium vestigia, quae terrenis peccatis sordida
fuerant;</em> et extergeret linteo quo erat praecinctus, id
est corporis sui linteo quo erat praecinctus, purgaret:
<nobr><sub></sub></nobr> quia tota illa ejus passio, nostra est purgatio. Dum
formam servi accepit, non quod habebat dimisit, sed
quod non habebat assumpsit.
</p><p>VERS. 6.---<em>Venit ergo ad Simonem Petrum.</em> «
<br>@ <nobr><sub></sub></nobr> Ex S. Aug., tract. LVI, num. 1-4. Non
ita intelligendum est, quasi aliorum pedibus lavatis,
venisset ad primum apostolorum, sed quia inde primum
coepit.» Ideo expavescit Petrus, ut Dei Filius
pedes ei lavaret, Dominus servo, Deus homini.
«Quando ergo pedes discipulorum lavare coepit,
venit ad eum a quo coepit, id est ad Petrum: et tunc
Petrus, quod etiam quilibet eorum expavisset, expavit
atque ait: <em>Domine, tu mihi lavas pedes?» Tu Deus,
ego homo;</em> tu Dominus, ego servus; tu Redemptor,
ego peccator. <strong>(VERS. 7.)</strong> <em>Quod ego facio, tu nescis
modo:</em> scies autem postea. Hujus facti mysterium
<nobr><sub></sub></nobr> necdum intelligis, sed postea intellecturus eris, quia
<em>si te non lavero, non habebis partem mecum.</em> <strong>(VERS. 8.)</strong>
<em>Dixit autem Petrus:</em> Non lavabis mihi pedes in aeternum.
Aeternum, pro nunquam posuit: sed territus
responsione Domini subjunxit: <strong>(VERS. 9)</strong> <em>Domine
non tantum pedes, sed et caput, et manus.</em> «Quando
quidem sic minaris, lavanda tibi mea membra, non
solum ima non subtraho, verum etiam prima substerno.
Non [<em>Ms.,</em> Ne] mihi neges capiendam tecum
partem, nullam tibi nego abluendam mei corporis
partem. Respondit Jesus: <strong>(VERS. 10)</strong> <em>Qui lotus est,
non habet opus nisi pedes lavare, sed est mundus totus.</em>
<nobr><sub></sub></nobr> Quomodo utrumque et mundus totus, tamen et
pedes ei lavandi sunt,» nisi quia mundus totus est
in lavacro sancti baptismatis, iterum pulvere terrenae
habitationis sordidatur? Unde et necesse habet iterum
lavari per gratiam [lavacri] divinae pietatis, licet
prius eadem gratia esset totus mundatus, apostolo
Joanne attestante: <em>Si dixerimus quia peccatum non
habemus, nos ipsos decipimus, et veritas in nobis non
est</em> <strong>(I Joan. I, 8)</strong>. «Quotidie igitur pedes lavat nobis,
qui interpellat pro nobis: et quotidie nos opus habere,
ut pedes lavemus, in ipsa oratione Dominica
confitemur, cum dicimus: <em>Dimitte nobis debita nostra,</em>
sicut et nos dimittimus {593} <em>debitoribus nostris</em> <strong>(Matth.
VI, 12)</strong>.» <em>Et vos mundi estis, sed non omnes.</em> Quod
evangelista sequentibus verbis exposuit. Ideo transeamus
<nobr><sub></sub></nobr> ad caetera.
</p><p>VERS. 12.---<em>Postquam ergo lavit pedes eorum, id
est,</em> impleta redemptionis nostrae purgatione per sanguinis
sui effusionem, <em>accepit vestimenta sua, tertio
die de sepulcro resurgens, et eodem corpore quo moriebatur
in cruce, immortalis factus est et vestitus.</em>
<em>Et cum recubuisset iterum, ascendit in coelum, in dextera
Dei sedens, et in majestate paternae divinitatis
recumbens, unde iterum venturus est, judicare vivos
et mortuos.</em> Sequitur enim: <em>Dixit eis:</em> Scitis quid
fecerim vobis? Hoc enim ait quod ante praemiserat
[<em>Ms.,</em> promiserat], dum Petro apostolo respondit:
<em>Quod ego facio, nescis modo, scies autem postea.</em> Nunc
est illud post, quod ante promisit.
</p><p>VERS. 13.---<em>Vos vocatis me Domine et magister,</em>
<nobr><sub></sub></nobr> et bene dicitis. Utique, quia verum dicitis, <em>sum etenim.</em>
Non arrogantiae typo, sed veritatis obsequio dixit,
<em>ego sum:</em> <strong>(VERS. 14)</strong> <em>Si ergo ego lavi vestros pedes,
Dominus et magister, et vos debetis alter alterius
lavare pedes.</em> Si ego Deus et Dominus dimisi vobis
peccata vestra, quanto magis et vos debetis alter alterius
peccata dimittere? «
<br>@ <nobr><sub></sub></nobr> Ex S. Aug., tract. LVIII, num. 5 Et hoc est quod Apostolus
ait: <em>Donantes vobismetipsis, si quis adversus
aliquem habet culpam</em> <strong>(Coloss. III, 13)</strong>, sicut et Dominus
donavit nobis, ita et nos [<em>Aug.,</em> donavit vobis,
ita et vos]. Invicem itaque nobis delicta donemus, et
pro nostris delictis invicem oremus; atque ita quodammodo
invicem pedes nostros lavamus [<em>Ms.</em> et
Aug., lavemus].» Licet et hoc corporaliter charitatis
officio, et humilitatis exemplo aliquibus utiliter facere
<nobr><sub></sub></nobr> placeat, tamen spiritaliter in corde omnibus
agendum est, ut debita nostra in invicem dimittamus
nobis, sicut a Deo nostro nobis debita dimitti deprecamur.
Sequitur enim:
</p><p>
</p><h4>CAPUT XXXIII.</h4>
<em>Non esse servum majorem domino dicens, post testimonium
Scripturae a Juda se tradendum intincti
panis porrectione significat;</em> et discipulos multipliciter
exhortatur.
<p>VERS. 16, 17.---<em>Amen, amen dico vobis:</em> Non est
servus major domino suo, neque apostolus major eo
qui misit illum. Si haec scitis, beati eritis si feceritis
<nobr><sub></sub></nobr> ea. «
<br>@ <nobr><sub></sub></nobr> Ex S. Aug., tract. LIX, num. 1-3. Hoc ideo dixit, quia laverat pedes discipulorum,
magister humilitatis et verbo et exemplo:» ut
verbo et exemplo eos instrueret in charitatis officio.
<strong>(VERS. 18.)</strong> <em>Non de vobis omnibus dico, id est, non
vos omnes beatos dico.</em> <em>Ego scio quos elegerim, ad
hanc beatitudinem, ut meorum sint sequaces praeceptorum.</em>
<em>Sed ut impleatur Scriptura:</em> Qui manducat
panem mecum, levabit contra me calcaneum suum. Id
est, calcabit me [<em>Aug.,</em> conculcabit me]. Manducat
panem, non ad salutem sibi, sed ad poenam: quia
manducavit, ut lateret proditor, non ut proficeret
amator. Quid est quod alio loco dicit: <em>Nonne ego
vos duodecim elegi, et unus ex vobis diabolus est</em> <strong>(Joan.
VI, 71)</strong>? et hic dicit: <em>Ego scio quos elegerim? Electus
est ille Judas, non ad beatitudinem,</em> sed ad proditionis
<nobr><sub></sub></nobr> perfidiam ob salutem mundi, non suam, quia dictum
est de eo: Melius esset homini illi, si non fuisset
natus <strong>(Matth. XXVI, 24)</strong>. Isti vero de quibus modo
dicitur [<em>Ms.,</em> dixit]: <em>Ego scio quos elegerim, ad beatitudinem
aeternae gloriae electi sunt.</em> <strong>(VERS. 19.)</strong>
«<em>Amodo,</em> inquit, <em>dico vobis priusquam fiat, ut credatis,
cum factum fuerit, quia ego sum.</em> Id est, [ego]
sum, de quo illa Scriptura praecessit, ubi dictum est:
<em>Qui manducat mecum panem, levabit super me calcaneum</em>
 <strong>(Psal. XL, 10)</strong>.» <strong>(VERS. 20.)</strong> <em>Qui accipit, si
quem misero, me accipit:</em> qui autem me accipit, accipit
eum, qui me misit. «Cum haec dicebat, non unitatem
naturae divisit, sed mittentis auctoritatem ostendit.
Sic utique [<em>Aug.,</em> sic itaque] unusquisque eum
qui est missus, accipiat, ut in illo eum qui misit, attendat:
<nobr><sub></sub></nobr> si ergo attendas Christum in Petro, invenies
discipuli praeceptorem. Si autem attendas Patrem in
Filio, invenies Unigeniti Genitorem: ac sic in eo qui
missus est sine ullo accipis errore mittentem.»
<strong>(VERS. 21.)</strong> <em>Cum haec dixisset Jesus, turbatus est spiritu,
et protestatus est, et dixit:</em> Amen, amen dico
vobis, quia unus ex vobis tradet me. «
<br>@ <nobr><sub></sub></nobr> Ex eodem, tract. LX, num. 1. Turbavit eum
imminens passio et periculum proximum, et traditoris
impendens manus, cujus fuerat praecognitus animus.»
{594} Turbatus est itaque spiritu, tanto scelere traditoris.
Turbata est in eo nostra infirmitas, non sua
potestas. Sicut pro nobis passus est, ita pro nobis
turbatus est. Qui ergo potestate mortuus est, [potestate
turbatus est] ne nostra perturbatio in desperationem
cadat: sed [in] miserationem proximorum,
<nobr><sub></sub></nobr> vel in [veram] poenitentiam peccatorum nostrorum
vertatur; quia illius perturbatio nostra est consolatio.
<em>Amen, amen dico vobis, quia unus ex vobis hodie
tradet me.</em> «
<br>@ <nobr><sub></sub></nobr> Ex S. Augustino, tract. LXI, num 2-6. Unus numero, non merito; specie, non
virtute; commistione corporali, non vinculo spiritali;
carnis adjunctione, non cordis socius unitate.
Quid est <em>ex vobis, nisi, ex vobis exiturus est, qui
tradet me?</em> <strong>(VERS. 22.)</strong> <em>Aspiciebant ergo discipuli ad
invicem, haesitantes de quo diceret.</em> Sic quippe in eis
erat erga magistrum suum pia charitas, ut tamen
eos humana alterutrum de altero simularet [<em>Ms.</em> et
Aug., alterum de altero stimularet] infirmitas. Nota
<nobr><sub></sub></nobr> fuit unicuique sua conscientia, sed alterius incognita.
</p><p>VERS. 23.---<em>Erat autem recumbens unus ex discipulis
ejus in sinu Jesu, quem diligebat Jesus.</em> Quod
dixerat, <em>in</em> sinu, paulo post dicit, <em>super pectus Jesu.</em>
Ipse est Joannes, cujus est hoc Evangelium, sicut
postea manifestatur. Erat enim haec eorum consuetudo,
qui sacras nobis litteras ministrarunt, ut quando
ab aliquo eorum divina narrabatur historia, cum ad
seipsum veniret, tanquam de alio loqueretur; et sic
se insereret ordinationi [<em>Aug.,</em> ordini] narrationis
suae, tanquam rerum gestarum scriptor, non tanquam
sui ipsius praedicator. Hoc fecit et beatus Moyses;
ita de se ipso tanquam de alio cuncta narravit [<em>Add.</em>
ex Aug., et ait: dixit Dominus ad Moysen] <strong>(Exod.
VI, 1)</strong>.» <em>Diligebat, non prae omnibus unum,</em> sed familiarius
<nobr><sub></sub></nobr> in omnibus unum. Quiddam in eo dilexit,
quod in aliis non dilexit, id est, ut per pacem transiret
[ex hac vita, non per passionem finiret] hanc vitam.
<em>In sinu Jesu, id est, in secreto, de quo illud
mirabile et omnibus saeculis inauditum eructavit sacramentum:</em>
<em>In principio erat Verbum, et Verbum
erat apud Deum, et Deus erat Verbum.</em>
</p><p>VERS. 24.---«<em>Innuit autem huic Simon Petrus, et
dicit ei.</em> Innuendo dicit, non loquendo; significando,
non sonando. Quid dicit innuendo? Quod sequitur:
<em>Quis est, de quo dicit? Haec verba Petrus innuit:</em> non
sono vocis, sed motu corporis dixit. <strong>(VERS. 25.)</strong> <em>Itaque
cum recubuisset ille supra pectus Jesu.</em> Hic est
utique pectoris sinus, sapientiae secretum. <em>Dicit ei:</em>
Domine, quis est [qui tradet te]? <strong>(VERS. 26.)</strong> <em>Respondit</em>
<nobr><sub></sub></nobr> ei Jesus: Ille est, cui intinctum panem porrexero.
Et cum intinxisset panem, dedit Judae Simoni Scariothis.
Post panem, tunc introivit in illum Satanas.
Expressus est traditor, nudatae sunt latebrae tenebrarum:
bonum est quod accepit, sed malo suo accepit,
quia male bonum malus accepit.» «
<br>@ <nobr><sub></sub></nobr> Ex eodem, tract. LXII, num. 1, 2, 4, 5. Hinc enim
docetur quam diligenter nobis cavendum sit, sic male
accipere bonum. Multum quippe interest, non quid
accipiat, sed quis accipiat: nec quale sit quod datur,
sed qualis sit ipse cui datur. Intravit ergo post hunc
panem Satanas in Domini traditorem, ut sibi jam
traditum plenius possideret, in quem prius intraverat,
ut deciperet.» Auxit enim peccatum traditionis
praesumptio sacramenti, cum hominis ingrati intrasset
<nobr><sub></sub></nobr> panis in ventrem, hostis in mentem: fortassis
per panis intinctionem, illius significans fictionem,
qui fictus ad coenam venit amicus, et falsus ad magistrum
[vadit] discipulus.
</p><p>«<em>Quod facis, fac citius.</em> Non praecepit facinus, sed
praedixit Judae malum, nobis bonum. Quid enim Judae
pejus, et quid nobis melius, quam traditus Christus
ab illo? <em>Citius:</em> hoc [verbum hoc] est plus parati ad
passionem, quam irati ad vindictam. Non enim tam
ad perniciem perfidi saeviendo dixit, quam ad salutem
fidelium festinando, <em>quod facis, fac citius:</em> non
quia in tua potestate est, quem tradas, sed quia hoc
vult qui omnia potest. (VERS. 28, 29.) <em>Hoc autem</em>
<nobr><sub></sub></nobr> nemo scivit discumbentium, ad quid dixerit ei. Quidam
enim putabant quia loculos habebat Judas, quia dixisset
ei Jesus: Eme ea quae opus sunt nobis ad diem
festum, aut ut egenis aliquid daret. Habebat ergo et
Dominus loculos, et a fidelibus oblata conservans, et
suorum necessitatibus et aliis indigentibus tribuebat.
Tunc primum ecclesiasticae pecuniae forma est instituta,
ubi intelligeremus, quod praecepit non cogitandum
esse de crastino <strong>(Matth. VI, 34)</strong>, non ad hoc
fuisse praeceptum, ut nihil pecuniae servaretur a sanctis;
sed ne Deo pro ista serviatur, et propter inopiae
timorem justitia deseratur.»
</p><p>{595} VERS. 30.---<em>Cum autem accepisset ille buccellam,
exiit continuo, erat autem nox.</em> Erat autem
ipse nox, qui exiit, et filius tenebrarum, et opera
<nobr><sub></sub></nobr> faciens tenebrarum. Exivit ergo ad suae perditionis
ministerium, et ad nostrae salutis [dispensationem;
non nostrae salutis] consideratione, sed suae negationis
[<em>Ms.,</em> negotiationis] intentione. Hinc impletur
quod Psalmista ait: <em>Dies diei eructat verbum, id est,
Christus discipulis promebat verbum salutis:</em> <em>Et nox
nocti indicat scientiam</em> <strong>(Psal. XVIII, 3)</strong>, id est, Judas
Judaeis proditoris [<em>Ms.,</em> proditionis] malitiam ostendit.
Nunc majore intentione verba Domini consideranda
sunt, quae ipsa nocte ante traditionem coram
[<em>Ms.,</em> ante traditionis horam] discipulis singulariter
loquebatur. Profundissima sunt in mysteriis; ideo
ubi multum laboraturus est disputator, non remissus
esse debet auditor. Altius consideranda sunt Altissimi
dicta, qui occultat ut quaeramus, et manifestat
<nobr><sub></sub></nobr> ut inveniamus. Ipse est qui claudit, et aperit: claudit
ut quaeramus: aperit ut inveniamus, ut inquisitor
fructum accipiat sudoris sui; et largitor laudem et
gratias bonitatis suae habeat.
</p><p>VERS. 31.---<em>Dixit Jesus:</em> Nunc clarificatus est Filius
hominis, et Deus clarificatus est in eo. Hic aliquid
magnum significat in hac clarificatione. «
<br>@ <nobr><sub></sub></nobr> Ex eodem, tract. LXIII, num. 2, 3. Exivit
Judas, et clarificatus est Jesus; exiit filius perditionis,
et clarificatus est Filius hominis. Exeunte itaque
immundo omnes mundi remanserunt, et cum suo
mundatore manserunt. Tale aliquid erit, cum victus
a Christo transiet [<em>Aug.,</em> transierit] hic mundus, et
nemo in populo Christi remanebit immundus: cum,
zizaniis a tritico separatis, justi fulgebunt sicut sol
in regno Patris sui <strong>(Matth. XIII, 43)</strong>.» De hac clarificatione
<nobr><sub></sub></nobr> futura sanctorum locuturus, verbo praeteriti
temporis est usus; quia quod futurum in sanctis
est, hoc in praedestinatione Dei factum esse dicitur.
«<em>Nunc clarificatus est Filius hominis;</em> tanquam diceret:
Ecce in illa mea clarificatione quid erit, ubi
malorum nullus erit. Hic autem [<em>Aug.,</em> Sic autem]
non est dictum: Nunc significata est clarificatio filii
hominis; sed dictum est, <em>Nunc clarificatus est Filius
hominis:</em> quemadmodum non est dictum: Petra significabat
Christum, sed, <em>Petra erat Christus.</em> Cum
<nobr><sub></sub></nobr> autem dixisset, <em>Nunc clarificatus est Filius hominis,
adjunxit:</em> <em>Et Deus clarificatus est in eo.</em> Ipsa enim
est clarificatio Filii hominis, ut Deus clarificetur in
eo. Non enim ipse in seipso [<em>Aug.,</em> si enim non ipse
in seipso], sed Deus in illo clarificatur, tunc illum
Deus in se clarificat. Denique tanquam ista exponens,
adjungit et dicit: <em>Si Deus clarificatus est in eo, et
Deus clarificabit eum in semetipso.</em> Hoc est, <em>si Deus
clarificatus est in eo, qui non venit facere voluntatem
suam, sed voluntatem ejus qui misit eum:</em> <strong>(VERS. 32)</strong>
<em>Et Deus clarificabit eum in semetipso, ut natura humana,
in qua est Filius hominis, quae a Verbo aeterno
suscepta est, etiam immortali aeternitate donetur.</em>
<em>Et</em> continuo, inquit, <em>clarificabit eum:</em> resurrectionem
scilicet suam, non sicut nostram in fine saeculi, sed
<nobr><sub></sub></nobr> continuo futuram, hac attestatione praedicens.»
<strong>(VERS. 33.)</strong> <em>Filioli, adhuc modicum vobiscum sum.</em>
Cum autem praedixit de clarificatione futuri regni
sui, et de clarificatione resurrectionis suae, quae mox
futura erat; «
<br>@ <nobr><sub></sub></nobr> Ex eodem, tract. LXIV, num. 1-4. ne putarent ergo quod sic eum clarificaturus
esset Deus, ut non eis conjungeretur ulterius
ea conversatione, qua in terra erat cum eis;
<em>adhuc,</em> inquit, <em>modicum vobiscum sum;</em> tanquam diceret:
Continuo quidem resurrectione clarificabor,
non tamen continuo ascensurus in coelum, sed <em>adhuc
modicum vobiscum sum:</em>» significans quadraginta
dies, quibus erat cum discipulis, temporibus opportunis
apparens illis. Potest tamen intelligi, quod parvum
tempus illius tantummodo noctis, usque ad passionis
horam cum discipulis se esse. 
<br>@ <nobr><sub></sub></nobr> Locus mutilus tam in Edit. quam Mss., qui ita
fortassis restitui possit: «Potest tamen intelligi parvum
<nobr><sub></sub></nobr> tempus illius tantummodo noctis, usque ad horam
passionis, quo cum discipulis esset.» «Est et alia
<nobr><sub></sub></nobr> divina praesentia, sensibus ignota mortalibus, de qua
item dicit: <em>Ecce ego vobiscum sum, usque ad consummationem
saeculi</em> <strong>(Matth. XXVIII, 20)</strong>. Hoc certe non
est, <em>adhuc modicum vobiscum sum;</em>» sed est <em>modicum
vobiscum, vel ante passionis horam, vel post resurrectionem
usque ad ascensionis gloriam.</em> «Quid
est quod post resurrectionem alio loco dixit discipulis
suis: <em>Haec sunt verba quae locutus sum vobis,</em> cum
adhuc essem {596} <em>vobiscum</em> <strong>(Luc. XXIV, 44)</strong>, nisi cum
adhuc essem in carne mortali, in qua estis et vos?
Tunc enim, cum haec diceret, in eadem carne suscitata
[<em>Aug.,</em> resuscitatus] erat, sed cum illis in eadem
mortalitate jam non erat.
</p><p><em>Quaeritis me, et sicut dixi Judaeis, quo ego vado,
vos non potestis venire:</em> et dico vobis modo. Hoc est,
<nobr><sub></sub></nobr> modo non potestis. Judaeis autem cum haec diceret,
non addidit, <em>modo.</em> Isti itaque non poterant venire
tunc, quo ille ibat, sed poterant postea. Ideoque docens
eos, quomodo idonei esse possent pergere, quo
ille antecedebat: <strong>(VERS. 34)</strong> <em>Mandatum,</em> inquit, <em>novum
do vobis, ut diligatis invicem.</em> Hi sunt gressus
quibus sequendus est Christus;» hoc mandatum
charitatis. «
<br>@ <nobr><sub></sub></nobr> Ex S. Aug., tract. LXV num. 1, 2. Innovat quippe audientem, vel potius
obedientem, non omnis, sed ista dilectio, quam Dominus,
ut a carnali dilectione distingueret, addidit:
<nobr><sub></sub></nobr> <em>Sicut dilexi vos.</em> Dilectio ista nos innovat, ut simus
homines novi, sed haeredes Testamenti Novi. Haec dilectio
populum novum colligit Christo.» Haec et antiquos
Patres innovabat, ut essent in Christum credentes,
qui venturus erat redimere eos. «Audiant
enim atque custodiant: <em>Mandatum novum do vobis,
ut vos invicem diligatis» omnes qui volunt fratres
esse unici Filii Dei, qui seipsum in hac dilectione tradidit
pro nobis.</em> Nam et in hoc mandato illud mandatum
est, quod prius ponitur: <em>Diliges Dominum
Deum tuum ex toto corde tuo, </em>[et ex tota anima] et
tota mente tua <strong>(Matth. XXII, 39, seq.)</strong>: «sed bene intelligentibus
utrumque invenitur in singulis. Nam et
qui diligit Deum, non eum potest cohibere praecipientem,
ut non diligat proximum [<em>Aug.,</em> contemnere
<nobr><sub></sub></nobr> praecipientem, ut diligat proximum]; et qui sancte
atque spiritaliter diligit proximum, quid in eo diligit,
nisi Dominum [<em>Aug.,</em> Deum]? Ipsa est dilectio, ab
omni mundana dilectione discreta, quam distinguendo
addidit Dominus: <em>Sicut dilexi vos.</em>»
</p><p>«
<br>@ <nobr><sub></sub></nobr> Ex S. Aug., tract. LXVI, num. 1. Cum Dominus Jesus sanctam dilectionem, qua
se invicem diligerent, discipulis commendaret, <em>dicit
ei Simon Petrus:</em> Domine, quo vadis? Sic utique hoc
dixit magistro discipulus, et Domino servus, tanquam
sequi paratus. Propterea quippe Dominus, qui ejus
animum vidit, quare hoc interrogaverit, sic ei respondit:
<strong>(VERS. 36)</strong> <em>Quo ego vado, non potes me
modo sequi;</em> tanquam diceret: Propter quod interrogas,
non potes modo. Non ait, non potes; sed <em>non
potes modo;</em> dilationem intulit, non spem tulit, et
<nobr><sub></sub></nobr> eamdem spem, quam non tulit, sed potius dedit, sequenti
voce firmavit, addendo atque dicendo: <em>Sequeris
autem postea.</em> <strong>(VERS. 37.)</strong> <em>Respondit Petrus:</em> Quare
te non possum sequi modo? animam meam pro te
ponam. Quid in animo ejus esset cupiditatis, videbat;
quid vero [virium] non videbat. Voluntatem suam
jactabat infirmus, sed intendebat [<em>Ms.,</em> impendebat;
<em>Aug.,</em> inspiciebat] valetudinem medicus; iste promittebat,
ille praenoscebat; qui nesciebat, audebat;
et qui praesciebat, docebat.» <strong>(VERS. 38.)</strong> <em>Respondit
Jesus:</em> Animam tuam pro me pones? Quod promittis,
modo non potes. Prius est anima pro te ponenda, ut
possis postea animam tuam pro me ponere. «Quid
tantum praesumis? Quid de te sentis? Quid esse te
credis? Audi quid sis: <em>Amen, amen dico tibi:</em> Non
<nobr><sub></sub></nobr> cantabit gallus, donec me ter neges. Ecce quomodo
[tibi] cito apparebis, qui magna loqueris, et te parvulum
nescis. Qui mihi promittis mortem tuam, ter
negabis vitam tuam. Nam timendo mortem carnis
tuae, mortem dabis animae tuae. Quanta enim est vita
confiteri Christum, tanta mors est negare Christum.»
Hinc admonere oportet, ne quis de suis viribus confidat,
dum ad unius ancillae vocem tanta titubat columna;
nec de suis desperare peccatis. Nam Petrus
mortuus est negando, revixit plorando; mortuus,
quia superbe ipse praesumpsit, revixit autem humiliter
plorando, quia benigne respexit eum pietas Salvatoris.
Sequitur enim:
</p><p>{597} 
<br>CAPUT XXXIV.
<em>Non turbetur cor vestrum, ait discipulis.</em> <em>Ego sum
via, veritas, et vita.</em> Qui videt me, videt et Patrem.
Ego in Patre, et Pater in me. Quodcunque
petieritis in nomine meo, hoc faciam.<nobr><sub></sub></nobr> 
</p><h4>CAPUT XIV, VERS. 1.</h4>---<em>Non turbetur cor vestrum.</em>
Creditis in Deum, et in me credite. «
<br>@ <nobr><sub></sub></nobr> Ex eodem, tract. LXVII, num. 1, 2. Ne mortem
tanquam homines timerent [<em>Beda, ne mortem sibi
tanquam homini timerent</em>], et ideo turbarentur,
consolatur eos, etiam Deum se esse contestans.
Consequens est enim, ut si in Deum creditis, et in
me credere debeatis: quod non esset consequens,
si Christus non esset Deus.»
<p>VERS. 2.---<em>In domo Patris mei mansiones multae
sunt.</em> Quia merita eorum [<em>Ms.,</em> sanctorum] diversa
<nobr><sub></sub></nobr> sunt, ideo in domo Patris mansiones multae
sunt. «Nullus eorum alienabitur ab illa domo, ubi
mansionem pro suo quisque accepturus est merito.»
Ideo non turbetur cor vestrum. Nam unus denarius
omnibus in vinea laborantibus datur, id est, omnibus
in Ecclesia per fidem laborantibus vita datur
aeterna. «Sed multae mansiones, diversas meritorum
in una vita aeterna significant dignitates, eritque
[Deus] omnia in omnibus, quia Deus charitas
est. Sic enim quisque etiam ipse habet, cum amat
in altero quod ipse non habet, quia regnat in omnibus
unitas charitatis.» Sequitur: <em>Si quo minus
dixissem vobis, quia vado parare vobis locum.</em> Si alicubi,
[nisi] in domo Patris mansiones multae essent,
dixissem utique vobis. <em>Sed modo vado parare</em>
<nobr><sub></sub></nobr> vobis locum. [Quomodo ad illas mansiones membra
pervenissent, si caput non praecessisset? Paravit
nobis locum], dum pro nobis mortuus est et resurrexit,
imo et ascendit in coelos: haec omnia pro nobis
fecit, ut nobis pararet locum in regno Patris sui.
<strong>(VERS. 3.)</strong> <em>Et si abiero, et praeparavero vobis locum,
iterum veniam ad vos.</em> Si abiero per carnis absentiam,
veniam per divinitatis praesentiam, in qua vobiscum
ero usque in finem [<em>Ms.,</em> in consummationem
saeculi]. Vel etiam: Si abiero ascendendo ad
coelos, veniam iterum judicare vivos et mortuos,
quod angeli attestati sunt dicentes: <em>Hic Jesus qui
assumptus est a vobis, sic veniet, quemadmodum vidistis
eum euntem in coelum</em> <strong>(Act. I, 11)</strong>. Sequitur:
<em>Et accipiam vos ad meipsum:</em> ut, ubi sum ego, et vos
<nobr><sub></sub></nobr> sitis. Hoc est, quod in sequentibus dixit: <em>Volo Pater,
ut, ubi ego sum, et isti sint mecum.</em> <strong>(VERS. 4.)</strong>
<em>Et quo ego vado, scitis, et viam scitis.</em> Quo vado, id
est, ad Patrem, <em>scitis;</em> et viam, qua venitur ad Patrem,
<em>scitis.</em> <strong>(VERS. 5.)</strong> <em>Dicit ei Thomas:</em> Domine, nescimus
quo vadis, et quomodo possumus viam scire?
Videbatur ei nescire, quod Christus convicit eum
scire, dum ait:
</p><p>VERS. 6.---<em>Ego sum via, et veritas, et vita.</em> Quasi
dixisset: Si me scitis, et viam scitis; et ego sum,
ad quem itur, id est, veritas; et ego sum vita, in
qua statis [<em>Al.,</em> statur]. Si me scitis et viam scitis,
et quo ibo scitis, et ubi mansuri [<em>Al.,</em> manseritis]
<nobr><sub></sub></nobr> eritis, scitis. Qui ad Patrem vadunt, per me vadunt;
et qui ad Patrem veniunt, ad me veniunt, quia ego
et Pater unum sumus; et in me manent, quia <em>haec
est vita aeterna, ut cognoscant te solum verum Deum,
et quem misisti Jesum Christum</em> <strong>(Joan. XVII, 3)</strong>. Unde
secutus est dicens: <em>Nemo venit ad Patrem nisi per
me.</em> Exponens quid sit, quod ait: <em>Ego sum via, statim
subjungens:</em> <strong>(VERS. 7)</strong> <em>Si cognovissetis me, utique
et Patrem meum cognovissetis:</em> quia ego sum
veritas, in vero Patre. <em>Et amodo cognoscetis eum,
et vidistis eum.</em> Si me spiritaliter cognoscitis, et vidistis,
[illum cognoscitis et videtis] <em>quia ego et Pater
unum sumus, unum natura, non unum persona.</em> (VERS.
8.) <em>Dicit ei Philippus, hoc non intelligens:</em> <em>Domine,
ostende nobis Patrem, et sufficit nobis.</em> Quasi aliquid
<nobr><sub></sub></nobr> melius esset Pater quam Filius, in cujus est visione
sufficiens beatitudo. Quam vocem discipuli redarguit
magister dicens:
</p><p>VERS. 9.---<em>Tanto tempore vobiscum sum, et non
cognovistis me.</em> [Non cognovistis me] esse in Patre,
et Patrem in me. <em>Philippe, qui videt me, videt et Patrem.</em>
Qui me intelligit, utique et Patrem meum intelligit.
«
<br>@ <nobr><sub></sub></nobr> Ex S. Aug., tract. LXX, num. 3. Sed ideo magister discipulum arguebat,
quoniam cor postulantis videbat. Tanquam enim melior
Pater esset quam Filius, ita Pilippus Patrem
nosse cupiebat: et ideo nec Filium {598} sciebat,
quo melius aliquid esse credebat. Ad hunc sensum
corrigendum dictum est: <em>Qui videt me, videt et Patrem.</em>
Quomodo tu dicis, ostende nobis Patrem? Video
quomodo a te dictum: non alterum quaeris videre
<nobr><sub></sub></nobr> similem, sed illum putas esse meliorem.
</p><p>VERS. 10.---<em>Non credis, quia ego in Patre, et
Pater in me est? Cur inseparabiles separatim desideras
nosse? Deinde non ad solum Philippum, sed
ad eos pluraliter loquitur:</em> <em>Verba, quae ego loquor
vobis, a meipso non loquor.</em> Pater autem in me manens
ipse facit opera.» «
<br>@ <nobr><sub></sub></nobr> Ex eodem, tract. LXXI, num. 1-3. Quid est, <em>a meipso non loquor,
nisi a meipso non sum, qui loquor? Ei quippe
tribuit quod facit, de quo est ipse qui facit.</em> Pater
enim Deus non est de aliquo: Filius autem Deus
est quidem Patri aequalis, sed de Patre Deo; ideo
ille Deus, sed non de Deo, et lumen, sed non de lumine:
iste vero Deus de Deo, lumen de lumine.»
Denique adjungit, et ait: (VERS. 11, 12.) <em>Non creditis
quia ego in Patre et Pater in me est? Alioquin</em>
<nobr><sub></sub></nobr> propter opera ipsa credite. «Antea solum Philippum
arguebat, nunc autem non ibi eum solum
fuisse qui esset arguendus, ostenditur. <em>Propter opera</em>
ipsa, inquit, <em>credite, quia ego in Patre et Pater in
me est.</em> Neque enim si separati essemus, inseparabiliter
operari ulla ratione possemus.» Sed quid est,
quod sequitur?
</p><p><em>Amen, amen dico vobis:</em> qui credit in me, opera
quae ego facio et ipse faciet, et majora horum faciet,
quia ego ad Patrem vado. «Non se extollat servus
super Dominum, nec discipulus super magistrum:
<nobr><sub></sub></nobr> majora quam ipse facit, dixit eos esse facturos;»
sed sine illo, ut in sequentibus dixit, quid potuerunt
facere? «Sed quae sunt tandem ista majora?
An forte quod aegros ipsis transeuntibus, etiam eorum
umbra sanabat? Majus est enim ut sanet umbra,
quam fimbria: illud per se, hoc per ipsos, sed
utrumque ipse.» Vel majora sunt apostolorum opera
in omnium gentium salute, quam Christi tantummodo
in salute Judaeorum, et hoc in paucissimis?
Tamen utrumque et ille fecit, et salutem aliquorum
in Judaea [per se]; et salutem gentium per apostolos,
sed et [per] alios quoque praedicatores. Unde subjunxit,
et ait: <em>Qui credit in me, opera quae ego facio et ipse
faciet, </em>[et majora horum faciet]. «
<br>@ <nobr><sub></sub></nobr> Ex eodem, tract. LXXII, num. 1, 2. Non quo major
sit magistro discipulus, vel Domino servus, vel
<nobr><sub></sub></nobr> adoptatus unigenito, vel homo Deo: sed quod per
illos [ipse] dignaretur eadem majora facere.»
</p><p>Unde majora facere potuissent, mox ostendit;
dicens: <em>Qui credit in me, opera, quae ego facio, et
ipse faciet, et majora horum faciet, continuo secutus
adjunxit:</em> <em>Quia ego ad Patrem vado.</em> <strong>(VERS. 13.)</strong>
<em>Et quodcunque petieritis in nomine meo, hoc faciam.</em>
Qui dixit <em>faciet,</em> post ait <em>faciam, tanquam diceret:</em>
Non vobis hoc impossibile videatur, non enim poterit
esse major me, qui credit in me. Ideo majora
non per se faciet, sed per me, quia in me credit:
nec est defectio potestatis, sed miseratio pietatis.
Dives ergo, qui ab eo recessit tristis non recipiens
verba salutis
<br>@ <nobr><sub></sub></nobr> Locus corruptus. Leg. S. Aug., loco citato.. Apostolis igitur praedicantibus,
multi divites pauperiem voluntate [<em>Ms.,</em> voluntariam]
<nobr><sub></sub></nobr> secuti sunt. «Ita quod ab illo audiens unus non fecit,
fecerunt multi, cum loqueretur per discipulos
magister bonus. Ecce majora fecit praedicatus a
credentibus, quam locutus audientibus:» sed hoc
per praedicatores. Nunquid omnes, qui credunt in
eum, praedicatores sunt? Tamen dicit, qui credunt
in eum, opera facere majora. «In hoc opere fidei
facimus opera Christi, quia et ipsum credere in
Christum opus est Christi; Christus hoc operatur
in nobis, non utique sine nobis. Prius ego facio
praeveniens gratiam [<em>Ms.,</em> melius, gratia]; deinde
et ipse faciet [<em>Ms.,</em> facit] subsequens gratiam, quia
ego facio, ut fiat [<em>Ms.,</em> faciat]. Quae opera, nisi ut
ex impio justus fiat?» Fortassis majus est opera
<nobr><sub></sub></nobr> salutis nostrae nos per ipsum facere, quam verba
salutis praedicare, quod ipse fecit sine nobis. Dum
haec dixit, sequitur: <em>Quia ego ad Patrem vado, et
quodcunque petieritis in nomine meo, hoc faciam.</em> In
his verbis magnam spem promisit orantibus. «
<br>@ <nobr><sub></sub></nobr> Ex eodem, tract. LXXIII, num. 1-4. Sic
ergo perrexit ad Patrem, ut non relinqueret indigentes,
sed exaudiret petentes:» tamen non omnia
petentes, sed quae ad salutem pertinent petentium:
ideo dixit: <strong>(VERS. 14)</strong> <em>Si quid petieritis Patrem
in nomine meo, hoc faciam.</em> Quid est, in nomine meo,
nisi in nomine Salvatoris? Si petieritis quae ad
<nobr><sub></sub></nobr> {599} salutem pertinent vobis, in nomine meo petieritis
[<em>Ms.,</em> petitis]. «Quando enim nos delectant
mala, et non delectant bona, rogare potius
debemus Deum, ut nos delectent bona, quam ut
concedantur mala, ut delectent mala. Qui ergo credit
in eum, quodcunque petierit in nomine [ejus],
quod prodest illis qui credunt in eum, hoc facit:
quoniam hoc sicut Salvator facit. Si autem, qui in
eum credit, aliquid per ignorantiam contra salutem
suam petit, non in nomine Salvatoris petit: quia
Salvator ei non erit, si quod ejus salutem impedit
fecerit. Novit enim Salvator melius quid nobis prodest
quam nosmetipsi. Ideo petendum est ut fiat voluntas
ejus in nobis.» Continuo subjecit:
</p><p><em>Ut glorificetur Pater in Filio.</em> «Nullo modo igitur
<nobr><sub></sub></nobr> sine Patre Filius facit, nec Filius sine Patre. Facit
ergo Pater in Filio, ut Filius glorificetur in Patre:
et facit Filius in Patre, ut Pater glorificetur in Filio,
quoniam unum sunt Pater et Filius.» Sequitur:
</p><p>
</p><h4>CAPUT XXXV.</h4>
<em>Diligentibus se discipulis, mandataque servantibus,
Paraclitum a Patre mittendum promittit, mansurumque
cum eis in aeternum;</em> seque pacem dare
eis, pacemque relinquere pollicetur.
<p>VERS. 15, 16.---<em>Si diligitis me, mandata mea servate,
et ego rogabo Patrem, et alium Paraclitum dabit
vobis.</em> Quid est quod dicit, quod diligentibus Deum
et servantibus mandata ejus Spiritus paraclitus daretur,
dum Deus diligi et mandata ejus servari non
possunt, nisi per Spiritum sanctum? Quid est aliud,
<nobr><sub></sub></nobr> nisi ut qui per Spiritum sanctum diligit Deum, meretur
diligendo ut plus habeat, et plus habendo plus
diligat? «
<br>@ <nobr><sub></sub></nobr> Ex Bedae homilia in die Pentecostes. Paraclitus quippe consolator interpretatur,
et Spiritus sanctus recte Paraclitus vocatur,
quia corda fidelium, ne inter hujus saeculi adversa
deficiant, coelestis vitae desideriis sublevat ac reficit.»
Habebant itaque discipuli Spiritum sanctum,
sed occulta quadam inspiratione, per quem Dominum
diligebant, sed nondum habebant, sicut Dominus
promittebat. Habebant siquidem occulte, quem
postea quadam manifestatione habituri erant: id
est, dum in igneis linguis venit, et sedit super eos,
et linguis loquebantur magnificantes Deum. <em>Rogabo
Patrem meum, et alium Paraclitum dabit vobis,
ostendens seipsum esse Paraclitum.</em> «Habebant autem
<nobr><sub></sub></nobr> et prius Paraclitum, ipsum videlicet Dominum
secum in carne commorantem, cum [<em>Beda, cujus</em>]
et miraculorum dulcedine et ope praedicationis, ne
propter infidelium persecutionem scandalizari possent,
erigi et confortari solebant.» <em>Rogabo, dixit,
propter humanitatem, qui dat cum Patre per divinitatem.</em>
<em>Ut maneat vobiscum in aeternum.</em> «In aeternum
namque manet cum sanctis, quos et in hac
vita semper invisibiliter intus illustrabat, et in futuro
ad contemplandam perpetuo speciem suae majestatis
introducit.
</p><p>VERS. 17.---<em>Spiritum veritatis,</em> quem mundus
<nobr><sub></sub></nobr> non potest accipere, quia non videt eum, nec scit eum.
Mundum autem appellat homines, mundi hujus amori
deditos.» Mundus ergo eum accipere non potest,
id est, mundiales homines, quia non habent invisibiles
charitatis oculos, quibus solummodo Spiritus
sanctus videri potest et sciri, et sciendo intelligi
<em>Vos autem cognoscetis eum, quia apud vos manebit,
et in vobis erit.</em> Erit, ut maneat in aeternum. «Dominum
namque Salvatorem et infideles ante passionem
in carne viderunt; sed quia Filius Dei esset,
quia Paraclitus a Deo missus in mundum, non nisi
fideles scire potuerunt: Spiritum autem sanctum
neque oculis videre infideles, neque animo valebant
cognoscere, quia non indutus humanitate discipulis
apparuit, sed ita ad eos venire, ita apud eos maluit
<nobr><sub></sub></nobr> manere, ut in ipsis eorum cordibus gratissimam sibi
sedem consecraret; hoc est enim, quod ait: <em>Vos
autem cognoscetis eum, quia apud vos manebit, et in
vobis erit.</em> Qui autem invisibiliter in hac vita manet
cum electis, visibiliter utique [<em>Beda, invisibiliter
utique</em>] eis gratiam suae cognitionis exhibet. {600}
<strong>(VERS. 18.)</strong> <em>Non relinquam vos orphanos, veniam ad
vos.</em> Videbatur infidelibus quia moriens in cruce
Dominus, discipulos relinqueret orphanos; sed non
reliquit eos orphanos, quibus et praebuit seipsum vivum
post passionem suam in multis argumentis,
per dies quadraginta; et post dies decem assumptionis
suae Spiritus sancti illis de coelo charismata donavit;
ubi ipsum Christum ad eos venisse nullus
fidelium ambigit, qui inseparabilem sanctae Trinitatis
<nobr><sub></sub></nobr> naturam virtute et operatione [<em>Beda, virtutem
et operationem</em>] esse cognovit.
</p><p>VERS. 19.---<em>Adhuc modicum, et me jam mundus
non videt, vos autem videtis me.</em> Modicum erat usque
ad tempus explendae [<em>Beda et Ms.,</em> expletae] passionis,
ex quo illum reprobi videre non valebant. Soli
etenim justi, qui morte illius erant contristati,
gaudium resurrectionis ejus videre meruerunt.»
<em>Quia ego vivo, et vos vivetis.</em> «
<br>@ <nobr><sub></sub></nobr> Ex S. Aug., tract. LXXV, num. 3. Quid est, <em>quia ego
vivo, et vos vivetis? Cur de praesenti se dixit vivere,
illos autem de futuro esse victuros, nisi quia vitam
etiam carnis, utique resurgentis, qualis in ipso praecedebat,
et illis est pollicitus secuturam? Et quia
ipsius mox futura fuerat resurrectio, praesentis posuit
temporis verbum, propter significandam celeritatem:</em>
<nobr><sub></sub></nobr> illorum autem quoniam in saeculi differtur
finem, non ait, <em>vivitis,</em> sed <em>vivetis.</em> Duas ergo resurrectiones,
suam scilicet mox futuram, et nostram in
saeculi fine secuturam, duobus verbis, praesentis
temporis et futuri, eleganter breviterque promisit.»
<strong>(VERS. 20.)</strong> <em>In</em> illo die, inquit, <em>vos cognoscetis, quia
ego sum in Patre meo, et vos in me, et ego in vobis.</em>
In quo die, nisi de quo ait: <em>Et vos vivetis? «</em>
<br>@ <nobr><sub></sub></nobr> Ex Bedae hom. citata. Noverant
tunc apostoli esse Christum in Patre per unitatem
individuae divinitatis; noverant se esse in Christo,
per susceptionem fidei et sacramentorum ejus;
noverant veraciter vere tunc esse Christum in Patre,
<nobr><sub></sub></nobr> et in se esse Christum per dilectionem et observantiam
mandatorum ejus; novit et hoc sancta Dei
Ecclesia, sed longe melius et plenius in illa die de
qua dixit: <em>Et vos vivetis:</em> in qua veraciter vivere
incipiunt, hoc est, in die resurrectionis, quando eo
perfectius cuncta quae scienda sunt, sciunt, quo ipsum
scientiae fontem vicinius sine fine conspiciunt.»
Ut autem omnibus hujus promissionem beatitudinis
promitteret, non solummodo apostolis, mox subjunxit:
<strong>(VERS. 21.)</strong> <em>Qui habet mandata mea, et servat
ea, ille est qui me diligit.</em> Qui autem diligit me, diligetur
a Patre meo, et ego diligam eum, et manifestabo
ei meipsum. «Ubi omni intentione considerandum
est, quia Christum vere diligere est ejus mandata
servare: non ipsam dilectionem [solum] labiis profiteri,
<nobr><sub></sub></nobr> sed mandata Christi, quae discendo habemus,
operando servare:» <em>Qui</em> habet, inquit, <em>mandata
mea, et servat ea, ille est qui me diligit,</em> «
<br>@ <nobr><sub></sub></nobr> Ex S. Aug., loc. cit., num. 5. qui habet
in memoria, et servat in vita; qui habet in sermonibus,
et servat in moribus; qui habet audiendo,
et servat faciendo; aut qui habet faciendo, et servat
perseverando, <em>ipse</em> est, inquit, <em>qui diligit me.</em>» «
<br>@ <nobr><sub></sub></nobr> Ex Beda, loco citato. Notandum
quia cum praesentis temporis verbo diceret:
<em>Qui autem diligit me, adjecit de futuro:</em> <em>Diligetur a
Patre meo, et ego diligam eum, et manifestabo ei
meipsum.</em> Diligit namque etiam nunc dilectores suos
cum Patre Filius, sed nunc diligit ad hoc, ut recte
vivant ex fide, quae per dilectionem operatur: tunc
ad hoc diliget, ut perveniant ad visionem veritatis,
quam per fidem gustaverant. Non autem frustra
<nobr><sub></sub></nobr> addidit: <em>Et manifestabo ei meipsum.</em>» Se vero secundum
humanitatem cunctis in judicio manifestabit:
solis vero justis et sanctis divinitatis gloriam, in
qua aequalis est Patri et Spiritui sancto, ad beatitudinem
aeternam percipiendam manifestaturus
erit.
</p><p>VERS. 22.---<em>Dicit ei Judas, non ille Scariothis:</em>
Domine, quid factum est, quia nobis manifestaturus
es teipsum, et non huic mundo? Interrogavit discendo
causam veritatis. Iste est Judas cujus Epistola legitur
in ecclesiis Christi, non ille traditor. Ideo aliter
interrogavit iste, aliter ille proditor, dum ait: <em>Nunquid
ego sum? Ille simulator accessit ad mensam
magistri, iste veritatis inquisitor interrogavit Dominum.</em>
Cui respondit Jesus: <strong>(VERS. 23.)</strong> <em>Si quis diligit</em>
<nobr><sub></sub></nobr> me, sermones meos servabit. «
<br>@ <nobr><sub></sub></nobr> Ex S. Greg., hom. 30, num. 1 Probatio ergo
dilectionis, exhibitio est operis. Hinc in Epistola
sua idem Joannes dicit: <em>Qui dicit quia diligo Deum,
et mandata ejus non custodit, mendax est</em> <strong>(I Joan.
IV, 20)</strong>. Vere enim diligimus Deum, si mandata ejus
observamus, et a nostris {601} nos ad mandata illius
voluntatibus [<em>Ms.,</em> voluptatibus] coarctamus.» <em>Et
Pater meus diliget eum.</em> Quia opera quae Pater facit,
haec et similiter Filius facit; et qui diligit Filium,
diligit et Patrem; et qui diligitur a Filio, diligitur a
Patre. <em>Et ad eum veniemus,</em> et mansionem apud eum
<nobr><sub></sub></nobr> faciemus. Qui enim vere diligit Deum, nec tentationis
tempore recedit ab amore Dei, ad hunc veniunt
Pater et Filius spiritali accessione, et mansionem
apud eum habent. Ille enim vere amat, cujus videlicet
mentem delectatio prava ex consensu suo non
superat. Nam tanto quisque a superno amore disjungitur,
quanto inferius delectatur. «
<br>@ <nobr><sub></sub></nobr> Ex S. Aug., tract. LXXVI, num. 2, 4, 5. Dilectio
sanctos discernit a mundo, quae facit unanimes habitare
in domo. In qua domo facit Pater et Filius
mansionem: qui donant et ipsam dilectionem, quibus
donent in fine etiam suam manifestationem.»
De qua manifestatione discipulus interrogavit, et audivit
ad hanc manifestationem per dilectionem veniendum
esse. <strong>(VERS. 24.)</strong> <em>Qui non diligit me, sermones
meos non servat.</em> «Hi sunt qui Patrem et
<nobr><sub></sub></nobr> Spiritum sanctum nunquam vident: Filium autem,
non ut beatificentur, sed ut judicentur, ad modicum
vident: nec ipsum in forma Dei, ubi est cum Patre
et Spiritu sancto pariter invisibilis: sed in forma
hominis, ubi [<em>Ms.,</em> in qua] esse mundo voluit patiendo
contemptibilis, judicando terribilis.» <em>Et sermo quem
audistis, non est meus;</em> sed ejus qui misit me, Patris.
Quid est quod prius plurali numero <em>sermones dixit,</em>
nunc autem singulari <em>sermonem? Fortassis ut praedicationis
</em>[<em>Ms.,</em> praedicationes] ibi sermones monstraret;
hic vero seipsum, qui est Verbum Patris. Et
ideo dixit non suum, quia a seipso non est, sed a
Patre: sicut nec sua est imago, sed Patris; nec
suus Filius, sed Patris. «Recte igitur auctori tribuit
quidquid facit aequalis, a quo habet hoc ipsum quod
<nobr><sub></sub></nobr> illi est indifferenter aequalis.
</p><p>VERS. 25.---<em>Haec locutus sum vobis apud vos manens.</em>
Illa mansio, de qua superius dixit, spiritalis
est, quae solis sanctis datur: haec vero de qua nunc
dicit, corporalis est. De sua praesentia corporali
tantummodo dixit, quam utrique, et justi et impii
videre potuerunt.» «
<br>@ <nobr><sub></sub></nobr> Ex eodem, tract. LXXVII, num. 1. Illa in aeternum beatificat liberatos,
haec in tempore visitat liberandos. <em>Haec,</em>
inquit, <em>locutus sum vobis, apud vos manens.</em> Utique
praesentia corporali, qua cum illis visibiliter loquebatur.»
<strong>(VERS. 26.)</strong> <em>Paraclitus autem Spiritus sanctus,
quem mittet Pater in nomine meo, ille vos docebit
omnia, et suggeret vobis omnia, quaecunque dixero
vobis.</em> Multa dixit audientibus infidelibus, quae in
eorum cordibus locum non invenerunt, quia Spiritus
<nobr><sub></sub></nobr> sanctus intus eos non docebat. Multa dicit quotidie
per sanctos praedicatores, quae audientes interius
non recipiunt, quia Spiritus sanctus non suggerit eis
interius, quae audierunt exterius. De quo recte promittitur:
<em>Ipse vos docebit omnia,</em> «
<br>@ <nobr><sub></sub></nobr> Ex S. Greg., homilia citata, num. 3. quia nisi idem
Spiritus cordi adsit audientis, otiosus est sermo
doctoris. Nemo enim docenti homini tribuat quod
ex ore docentis intelligit, quia nisi intus sit qui doceat,
doctoris lingua exterius in vacuum laborat.»
Aliter itaque praedicantem Christum audierunt Judaei,
aliter apostoli. Illi ad judicium, isti ad salutem:
<nobr><sub></sub></nobr> quia hos spiritus in animo docuit, quod foris audierunt
in aure.
</p><p>VERS. 27.---<em>Pacem relinquo vobis, pacem meam
do vobis.</em> In pace relinquo vos, in pace veniam ad
vos. Hic relinquo, illic do. Sequentibus relinquo,
pervenientibus do. «
<br>@ <nobr><sub></sub></nobr> Ex S. Aug., loc. cit., num. 3. Pacem relinquit nobis in hoc
saeculo, pacem suam dabit nobis in futuro saeculo.
Pacem relinquit nobis, ut nos invicem diligamus:
pacem suam dabit nobis, ubi nunquam invicem dissentire
possimus.» Quid est quod dicit: <em>Pacem
meam do vobis, et non dixit:</em> Pacem <em>meam relinquo
vobis? Fortassis quia aliter nunc, aliter tunc pax erit;</em>
hic vero bella cum vitiis habemus, ideo non addidit
<em>meam:</em> illic vero in aeterna pace, aeterna erit tranquillitas
et concordia, et talis pax, qualem ille habuit
<nobr><sub></sub></nobr> cum seipso qui nullum habuit in seipso peccatum.
<em>Non quomodo mundus dat, ego do vobis.</em> Id est, non
quomodo in mundo [<em>Ms.,</em> immundi] homines saepe
sibi in sua malitia concordant, sed quomodo qui sibi
in sanctitate concordant, et in Christi se charitate
conjungunt.
</p><p>{602} VERS. 28.---<em>Non turbetur cor vestrum neque
formidet.</em> Audistis, quia dixi vobis: Vado et venio
ad vos. «
<br>@ <nobr><sub></sub></nobr> Ex S. Aug., tract. LXXVII, num. 1-3. Hinc turbari et formidare poterat cor
illorum, quod ibat ab eis, quamvis venturus esset
ad eos: ne forsan gregem lupus hoc intervallo invaderet,
pastore absente. Sed a quibus homo abscedebat,
Deus non relinquebat: et idem ipse Christus,
et homo et Deus. Ergo ibat per id quod homo erat,
et manebat per id quod Deus erat; ibat per id quod
<nobr><sub></sub></nobr> in uno loco erat, et manebat per id quod ubique
Deus erat. Igitur Deus, qui nullo continetur loco,
discedit ab eorum cordibus qui eum relinquunt moribus,
non pedibus: et veniet ad illos qui convertuntur
ad eum non facie, sed fide, et accedunt ad
eum non carne, sed charitate.» <em>Si diligeretis me,
gauderetis utique, quia ego ad Patrem vado, quia Pater
major me est.</em> Tanquam si diceret: Gaudere debetis,
quia porto mecum consecrandam fragilitatem
vestram. «Per quod igitur Filius non est aequalis
Patri, per hoc erat iturus ad Patrem, a quo venturus
est vivos judicaturus et mortuos: per illud vero
quod est aequalis Patri, nunquam recessit a Patre,
sed cum illo est, ubique totus, pari divinitate, quam
nullus continet locus.» «Agnoscamus geminam substantiam
<nobr><sub></sub></nobr> Christi, divinam scilicet, qua aequalis est
Patri; humanam qua major est Pater: utrumque
autem simul, non duo, sed unus Christus, ne sit
quaternitas, sed Trinitas Deus. Sicut enim unus est
homo, anima rationalis et caro, sic unus est Christus
Deus et homo: ac per hoc Christus est Deus,
anima rationalis et caro: Christum in his omnibus,
Christum in singulis confitemur. Quis est ergo per
quem factus est mundus? Christus Jesus, sed in
forma Dei. Quis est sub Pontio Pilato crucifixus?
Christus Jesus, sed in forma servi. Item de singulis
quibus homo constat. Quis non est derelictus in
<nobr><sub></sub></nobr> inferno? Christus Jesus, sed in anima sola. Quis
resurrecturus triduo jacuit in sepulcro? Christus
Jesus, sed in carne sola. Dicitur ergo et in his singulis
Christus; verum haec omnia non duo, vel tres,
sed unus est Christus. Ideo ergo dixit: <em>Si diligeretis
me, gauderetis utique, quia vado ad Patrem:</em> quoniam
naturae humanae gratulandum est, eo quod sic
assumpta est a Verbo unigenito, ut immortalis constitueretur
in coelo, atque ita fieret terra sublimis,
ut incorruptibilis pulvis sederet in dextera Patris.
Hoc enim modo se iturum dixit ad Patrem: non profecto
[<em>Aug.,</em> nam profecto] ad illum ibat qui cum
illo erat; sed hoc erat ire ad eum, recedere a nobis;
mutare atque immortale facere quod mortale
suscepit ex nobis, et ad dexteram constituere Patris,
<nobr><sub></sub></nobr> et levare in coelum, per quod fuit in terra pro nobis.»
Deinde ipse Dominus Jesus subjunxit:
</p><p>VERS. 29.---<em>Et nunc dixi vobis, priusquam fiat,
ut cum factum fuerit, credatis.</em> «
<br>@ <nobr><sub></sub></nobr> Ex eodem, tract. LXXIX, num. 1, 2. Illud utique dicit,
<em>cum factum fuerit, quod eum post mortem visuri
erant viventem, et ad Patrem ascendentem:</em> quo
viso, illud fuerant credituri quod ipse esset Christus
Filius Dei, qui potuit hoc facere cum praedixisset, et
praedicaret [<em>Aug.,</em> et praedicere], antequam faceret.»
Poterant enim dubitare si Filius Dei esset, cum eum
viderunt moriturum: sed cum viderunt eum surrexisse,
credebant in quo antea dubitabant, et confirmata
est fides in cordibus eorum quam illis praedixerat,
qui et ore promisit quod facturus erat, et
opere complevit quod ante praedixit. Deinde quid
<nobr><sub></sub></nobr> dicit: <strong>(VERS. 30)</strong> <em>Jam non multa loquar vobiscum,
venit enim princeps mundi hujus:</em> «Quis, nisi diabolus?
<em>Et in me non habet quidquam;</em> nullum scilicet
omnino peccatum. Hic enim [<em>Aug.,</em> Sic enim] ostendit,
diabolum principem esse peccatorum hominum,
non creaturarum Dei. Et quotiescunque mundi figura
in mala [<em>Aug.,</em> in mali] significatione ponitur, non
ostendit nisi mundi istius amatores, et non Dei.
Absit enim ut credamus principem esse coeli et terrae,
et creaturarum omnium quae generaliter mundi
[<em>Suppl.,</em> mundi nomine] appellantur. Totus itaque
mundus servit suo creatori, non deceptori; redemptori,
non interemptori:» et regitur dispensatione
divina, non inimici versutia subvertitur, praeter homines
partis illius qui propria voluntate, non necessitate
<nobr><sub></sub></nobr> aliqua se subjiciunt diabolo. Unde et Apostolus
ait: <em>Non est nobis colluctatio adversus carnem et</em>
sanguinem, id est, adversus homines, <em>sed adversus
potestates, et rectores tenebrarum harum</em> <strong>(Ephes.
VI, 12)</strong>, id est, peccatorum, qui in tenebris manent
iniquitatis. Quos rectores, angelos {603} esse desertores
designat. Sed sunt qui per gratiam Dei non
propriis meritis inde eruuntur, de quibus ait Apostolus:
<em>Fuistis aliquando tenebrae, nunc autem lux in
Domino, ut filii lucis ambulate</em> <strong>(Ephes. V, 8)</strong>. <em>Sed gratias</em>
Deo qui eruit nos, sicut idem dicit Apostolus, <em>de
potestate tenebrarum,</em> et transtulit in regnum claritatis
<nobr><sub></sub></nobr> Filii sui [Ms., <em>Filii claritatis suae</em>] <strong>(Coloss. I, 13)</strong>.
«In quo princeps hujus mundi, hoc est, tenebrarum
harum, non habebat quidquam: quia neque cum
peccato Deus venerat, nec ejus carnem de peccati
propagine virgo pepererat. Et tanquam ei diceretur:
Cur ergo morieris, si non habes peccatum, cui debebatur
mortis supplicium? continuo subjecit:
<strong>(VERS. 31)</strong> <em>Sed ut cognoscat mundus, quia diligo
Patrem, et sicut mandatum dedit mihi Pater, sic facio.</em>
Surgite, eamus hinc. Discumbens enim discumbentibus
loquebatur. <em>Eamus autem dixit;</em> quo? nisi ad
illum locum, unde fuerat tradendus. Est igitur morti
traditus, qui nullum habebat meritum mortis: [sed]
habebat ut moreretur. mandatum Patris.» Sequitur
enim:
</p><p>
</p><h4>CAPUT XXXVI.</h4>
<em>Se ipsum vitem, Patrem vero agricolam dicens, discipulosque
palmites, ac sine se nihil eos facere posse
testatur.</em> Et multis locutionum modis alteram eis dilectionem
inculcat, cujus merito possent, quodcunque
petierint, impetrare.<nobr><sub></sub></nobr> 
<h4>CAPUT XV, VERS. 1.</h4>---<em>Ego sum vitis vera, et vos
palmites.</em> Hanc similitudinem dicit per hoc, quod
est caput Ecclesiae, nosque membra ejus. Cum esset
in forma Dei aequalis Patri, factus est in forma servi
mediator Dei et hominum homo Christus Jesus
<br>@ <nobr><sub></sub></nobr> Ms.: «Factus est in forma servitutis, unde nos
palmites illius esse possimus. Sicut enim ovis, etc.»
Intermedia ibi omissa sunt.
<strong>(I Tim. II, 5)</strong>. «
<br>@ <nobr><sub></sub></nobr> Ex S. Aug., tract. LXXX, num. 1, 2, 3. Unius quippe naturae sunt vitis et
palmites: propter quod cum esset Deus, cujus naturae
non sumus, factus est homo ut in illo esset vitis
humana natura, unde nos homines palmites illius
<nobr><sub></sub></nobr> esse possemus.» Sicut enim ovis, agnus, leo, petra,
lapis angularis per similitudinem dicitur Christus,
ita et vitis per similitudinem dictus est. Sed quid
est hoc, quod dixit, <em>vera, nisi quia est et vitis falsa,
de qua in Propheta legitur:</em> <em>Quomodo conversa es in
amaritudinem vitis alienae</em> <strong>(Jer. II, 21; Isa. V, 4)</strong>?
quae dum facere uvas exspectata est, fecit labruscas.
[Vel ita: <em>Ego sum vitis vera, id est sapientia, innocentia,
justitia vera</em>]
<br>@ <nobr><sub></sub></nobr> Ansulis inclusa desunt in ms.. <em>Ego sum vitis vera;</em> Pater
meus agricola est. «Secundum hoc ergo vitis Christus,
secundum quod ait, <em>Pater major me est:</em> secundum
id vero, quod ait, <em>ego et Pater unum sumus,
et ipse agricola est;</em> nec talis quales sunt qui
extrinsecus operando exhibent ministerium; sed
<nobr><sub></sub></nobr> talis ut det etiam intrinsecus incrementum. Nam
neque qui plantat, est aliquid, neque qui rigat; sed
qui incrementum dat Deus <strong>(I Cor. III, 7)</strong>. Et utique
Deus est Christus; quia Deus erat Verbum,» et
Verbum caro factum est. Factum est quod non erat,
mansit quod erat. <strong>(VERS. 2.)</strong> <em>Omnem palmitem in
me non ferentem fructum, tollet eum Pater.</em> Hoc est
quod alio loco ait: <em>Jam securis ad radicem arborum
posita est, omnis enim arbor non ferens fructum, excidetur
et in ignem mittetur.</em> Eum vero palmitem qui
fert fructum, purgabit eum, ut fructum plus afferat
<strong>(Matth. III, 10)</strong>. Fert fructum, quia mundatus est;
<nobr><sub></sub></nobr> et ut plus ferat, purgabitur: et hoc non a se, sed a
Deo, qui mundat corda nostra ut fructum ferre possint,
et purgat spiritu charitatis ut plus fructificare
valeant.
<p>VERS. 3.---<em>Jam vos mundi estis, propter verbum,
quod locutus sum vobis.</em> Hic se ostendit agricolam
esse, dum dixit, <em>mundi estis propter sermonem, quem
locutus sum vobis.</em> «Quare non ait, Mundi estis
propter baptismum quo abluti estis; sed ait: <em>Propter
verbum, quod locutus sum vobis;</em> nisi quia et
aquam verbum mundat? Detrahe verbum, et quid
est aqua, nisi aqua? Accedit verbum ad elementum,
et fit sacramentum. Unde ista tanta virtus aquae, ut
corpus tingat [<em>Aug.,</em> tangat] et cor abluat, nisi faciente
verbo, non quia solum dicitur, sed quia creditur?»
<nobr><sub></sub></nobr> {604} Nam tria in baptismo visibilia sunt,
id est, corpus, aqua et sacerdos: tria invisibilia,
anima, fides et Spiritus Dei [<em>Ms.,</em> Spiritus sanctus],
qui haec omnia operatur; ut fiat spiritualiter Filius
Dei renatus ex aqua et Spiritu, qui fuit carnaliter
filius peccati natus ex traduce primorum parentum
carne. <em>Ego sum vitis vera, et vos palmites.</em>
</p><p>VERS. 4.---<em>Manete in me, et ego in vobis.</em> Non eo
modo illis in ipso manendum est, sicut ipse in illis.
«
<br>@ <nobr><sub></sub></nobr> Ex S. Aug. Tract. LXXXI, num. 1-4. Utrumque enim prodest non ipsi, sed illis. Ita
sunt quippe in vite palmites, ut viti non conferant,
sed inde accipiant unde vivant et fructificare possint:
ita vero vitis est in palmitibus, ut vitale alimentum
subministret eis, non sumat ab eis. Ac per
hoc utrumque prodest credentibus in Christum, mamere
<nobr><sub></sub></nobr> in Christo, et Christum in illis. Unde secutus
est, et ait: <em>Sicut palmes non potest ferre fructum a
semetipso, nisi manserit in vite, sic nec vos, nisi in me
manseritis.</em> Qui enim a semetipso se fructum existimat
ferre, in vite non est; qui in vite non est, in
Christo non est; qui in Christo non est, Christianus
non est.» Omnis enim fructus boni operis ab illa
radice procedit, qui nos sua gratia liberavit, et suo
auxilio provehit, ut fructum plus afferre valeamus.
<strong>(VERS. 5.)</strong> <em>Ego sum vitis vera, et vos palmites.</em> Qui
manserit in me, et ego in eo, hic fert fructum multum,
quia sine me nihil potestis facere. «Non dixit: Parvum
aliquid boni potestis sine me facere, sed omnino
<em>nihil.</em> Sive enim parvum bonum, sive multum,
<nobr><sub></sub></nobr> sine illo fieri non potest [sine quo nihil boni fieri
potest]. Quamvis enim Christus vitis non esset, nisi
homo esset, tamen istam gratiam palmitibus non
praeberet, nisi etiam Deus esset.»
</p><p>VERS. 6.---<em>Si</em> quis in me, inquit, <em>non manserit,
mittetur foras sicut palmes, et arescet et colligent
eum, et in ignem mittent, et ardet.</em> «Ligna itaque vitis
tanto sunt contemptibiliora si in vite non manserint,
quanto gloriosiora si manserint. Unum e
duobus palmiti congruit, aut vitis, aut ignis: si in
vite non est, in igne erit: ut ergo in igne non sit,
maneat in vite. <strong>(VERS. 7.)</strong> <em>Si manseritis in me, inquit,</em>
<nobr><sub></sub></nobr> <em>et verba mea in vobis manserint, quodcunque volueritis,
petetis, et fiet vobis.</em> Manendo quippe in Christo,
quid velle possunt nisi quod convenit Christo?
Quid velle possunt manendo in Salvatore, nisi quod
alienum non est a salute?» Nec enim petere volunt,
nisi quod expedit ad salutem. «Manentes autem in
eo, cum verba ejus in nobis manent, quodcunque
voluerimus, petamus, et fiet nobis. Quia si petimus,
et non fit, non hoc petimus quod habet mansio in eo,
nec quod habent [<em>Ms.,</em> non hoc petimus, quod ad
illud pertinet, ut maneamus in eo; nec quod suadent
verba] verba ejus quae manent in nobis: sed quod
habet cupiditas et infirmitas carnis, quae non est in
eo, et in qua non manent verba ejus. Tunc enim
dicenda sunt verba ejus in nobis manere quando
<nobr><sub></sub></nobr> facimus quae praecepit, et diligimus quae promisit.
<br>@ <nobr><sub></sub></nobr> Ex eodem, tract. LXXXII, num. 1-4. Magis magisque Salvator gratiam qua salvamur,
discipulis loquendo commendans, <strong>(VERS. 8)</strong> <em>In hoc,</em>
inquit, <em>clarificatus est Pater meus, ut fructum plurimum
afferatis, et efficiamini mei discipuli.</em> Si enim
haec gloria est Patris, ut fructum plurimum afferamus,
et simus discipuli Christi, non hoc nostrae gloriae
tribuamus, tanquam hoc ex nobis ipsis habeamus.
Ejus est enim haec gratia, et ideo [in] hoc non
nostra, sed ejus est gloria. A quo efficimur ut simus
discipuli Christi, nisi ab illo cujus misericordia praevenit
nos,» ut velle subsequatur et posse, quae ad
id pertinent, ut perpetualiter maneamus in vite?
</p><p>VERS. 9.---<em>Sicut dilexit me Pater, et ego dilexi
vos, manete in dilectione mea.</em> «Ecce unde sunt nobis
<nobr><sub></sub></nobr> opera bona. Nam unde [nobis] essent, nisi quia
fides per dilectionem operatur? Unde autem diligimus,
nisi prius diligeremur?» Et unde illa dilectio
Dei in nobis esset, nisi prius nos sua praeveniret
gratia in qua nos dilexit, cum essemus in peccatis,
et convivificavit nos Christo? «Quod autem ait:
<em>Sicut dilexit me Pater, et ego dilexi vos, non aequalitatem
naturae ostendit nostrae et suae, sicut est Patris
et ipsius;</em> sed gratiam, qua est mediator Dei
et hominum, homo Christus Jesus <strong>(I Tim. II, 5)</strong>.
Mediatorem se ostendit, cum dixit: <em>Me Pater diligit,
et ego vos.</em> Nam Pater utique diligit et nos, sed in
ipso: quia in hoc clarificatur Pater, ut fructum
afferamus in vite, hoc est, in Filio, et efficiamur
<nobr><sub></sub></nobr> ejus discipuli. <em>Manete,</em> inquit, <em>in dilectione mea.</em>
Quomodo {605} manebimus? audi, quid sequatur.
<strong>(VERS. 10.)</strong> <em>Si</em> praecepta mea, inquit, <em>servaveritis,
manebitis in dilectione mea.</em> In hoc enim apparebit,
quod in dilectione mea manebitis, si praecepta [mea]
servabitis. Nemo se fallat dicendo quod eum diligat,
si ejus praecepta non servat. Nam in tantum eum
diligimus, in quantum ejus praecepta servamus: in
quantum autem minus servamus, tantum minus diligimus.
Quid est quod dixit: <em>Manete in dilectione mea,
nisi manete in gratia mea? Et quid est:</em> <em>Si praecepta
mea servabitis, manebitis in dilectione mea,</em> nisi ex
<nobr><sub></sub></nobr> hoc scietis quod in dilectione mea qua vos diligo manebitis,
si mea praecepta servabitis? Sed quid est
illud quod adjungit:» <em>Sicut et ego praecepta Patris
mei servavi, et maneo in ejus dilectione.</em> Quae sunt
praecepta Patris, nisi quae ante dixit: <em>Et sicut mandatum
dedit mihi Pater, sic facio? Quod Apostolus
exponens ait:</em> <em>Christus factus est obediens Patri usque
ad mortem, mortem autem crucis.</em> Propter quod et
Deus exaltavit illum, et dedit illi nomen, quod est super
omne nomen <strong>(Philip. II, 8)</strong>. Sequitur: <em>Et maneo
in ejus dilectione.</em> «De hac dilectione dixit, qua
diligit eum Pater. Sed nunquid et hic gratia intelligenda
est qua Pater diligit Filium, sicut gratia est
qua nos diligit Filius, cum simus filii gratia, non
natura [<em>Ms.,</em> gratiae non naturae]: unigenitus autem
<nobr><sub></sub></nobr> natura, non gratia?» Manet ergo Filius in dilectione
qua eum dilexit Pater, et ideo servavit praecepta
ejus. «Nam dicendo, <em>sicut dilexit me Pater, et ego
dilexi vos, gratiam mediatoris ostendit.</em> Mediator
autem Dei et hominum, non in quantum Deus est,
sed in quantum homo est Christus Jesus. Deus enim
erat Verbum, unigenitus gignenti coaeternus
<br>@ <nobr><sub></sub></nobr> <em>Al.,</em> «Quid est ergo ille homo ex virgine natus,
nisi quod Deus susceptor est ejus? Deus enim erat
<nobr><sub></sub></nobr> unigenitus Dei Patris Filius. Sed ut, etc.» Vid. Aug.
l. cit. n. 4 in fine.: sed
ut mediator daretur nobis, per ineffabilem gratiam
Verbum caro factum est, et habitavit in nobis.»
</p><p>VERS. 11.---<em>Haec locutus sum vobis, ut gaudium
meum in vobis sit, et gaudium vestrum impleatur.</em>
[In vobis sit verbum meum, impleatur gaudium vestrum].
Quid est, <em>gaudium meum in vobis sit, nisi
verbum meum in vobis impleatur? Quid est gaudium
Christi in nobis, nisi salus nostra,</em> propter quam
<nobr><sub></sub></nobr> factus est homo? «
<br>@ <nobr><sub></sub></nobr> Ex S. Aug., tract. LXXXIII, num. 1-3. Et quid est gaudium nostrum,
quod dicit implendum, nisi ejus habere consortium,»
sicut in consequentibus dicit: <em>Volo Pater,
ut ubi ego sum, et isti sint mecum? «Gaudium igitur
ejus de salute nostra, quod in illo semper fuit, cum
praescivit et praedestinavit nos, coepit esse in nobis,
quando vocavit nos:</em> et hoc gaudium, merito nostrum
dicimus, quo et nos beati futuri sumus.»
Illius vero gaudium semper perfectum est, nec minui
potest, nec habet quo crescat. «Hoc vero gaudium
nostrum inchoatur in fide renascentium, implebitur
in praemio resurgentium.» <strong>(VERS. 12.)</strong> <em>Hoc
est praeceptum meum, ut diligatis invicem, sicut dilexi
vos.</em> «Nam in superioribus dixit, dum de dilectione
<nobr><sub></sub></nobr> praecepit: <em>Mandatum novum do vobis, modo dixit:</em>
<em>Praeceptum meum.</em> Novum dixit, ne in vetustate
nostra perseveremus: hic dictum est, <em>meum, ne
contemnendum putemus.</em>» Repetitio vero hujus mandati
[commendatio] est, quia sine charitate nullum
praeceptum Deo est acceptabile, de qua et Apostolus
ait: «<em>Plenitudo legis est charitas</em> <strong>(Rom. XIII,
10)</strong>. Ubi ergo charitas est, quid est quod possit
deesse? Ubi autem non est, quid est quod possit prodesse
<strong>(I Cor. XIII, 13)</strong>? Nemo diligit qui non credit,
nemo desperat qui diligit.» Et haec tria sunt, spes,
fides et charitas, in quibus Christiana religio consistit:
<nobr><sub></sub></nobr> sed majus his charitas, quia non praeterit,
sed permanet. Hic incipit, sed illic perficietur, ubi
permanet. «Hoc ergo praeceptum Domini teneamus,
ut nos invicem diligamus, et sic quidquid aliud praecepit,
faciemus; quoniam quidquid est aliud, habemus.»
Hujus dilectionis in seipso exemplum ostendit,
et ideo subjunxit: <em>Ut diligatis invicem, sicut ego
dilexi vos.</em> Ut quid enim nos dilexit Christus, nisi
ut possimus regnare cum Christo? Ad hoc nos diligere
debemus, ut habeamus Deum, et maneamus in
Deo; et sic, qui se diligunt, Deum diligunt. Et
haec est dilectio, qua fit Deus omnia in omnibus.
Sequitur:
</p><p>{606} VERS. 13.---<em>Majorem hac dilectionem nemo
habet,</em> quam ut animam suam ponat quis pro amicis
<nobr><sub></sub></nobr> suis. Quid est quod Dominus noster Jesus Christus
toties charitatis praecepta iteravit, nisi quia omne
praeceptum et omne opus bonum in sola charitate
solidatur? «
<br>@ <nobr><sub></sub></nobr> Ex Greg., hom. 27, num. 1, 2. Praecepta ergo Dominica, et multa
sunt et unum: multa sunt per diversitatem operis,
unum in radice dilectionis. Hanc itaque charitatem
veraciter habet, qui et amicum diligit in Deo, et inimicum
diligit propter Deum. Ideo subjunxit: <em>Sicut
ego dilexi vos, id est, ad hoc amate, ad quod amavi
vos.</em>» Unde et in cruce positus oravit pro inimicis
suis dicens: <em>Pater, ignosce illis</