 Malmesburiensis monachus, tum ipse noster
auctor. In eorum enim exemplaribus nomen hoc
passim et indistincte sic variat. Qamvis nonnulli
aliam talis mutationis causam assignant
<br>@ <nobr><sub></sub></nobr> Henricus Canisius in notis ad epist. 1 Alcuini., nempe
quod barbariem patrii nominis Romana appellatione
consulto mutarit Flaccus, Albinum se pro Alchuino
nuncupans, ut in Winfrido qui Bonifacius dictus est,
in Willibrordo qui Clemens, et in aliis plerisque illius
aevi contigit. Sed praeterquam quod in his nomen
<nobr><sub></sub></nobr> proprium, non cognomen, quod nullum habuisse leguntur,
commutatum est, habita quoque diversarum
linguarum ratione, syllabas, <em>qu, cu, chu, chw, ko,
cho, bi, bo, semper idem sonasse certum est.</em> Quod
vel ex uno Matthaei Westmonasteriensis exemplo deprehendi
potest. Quem enim sub annum 734 Albinum
Lichefeldensem episcopum vocat, eumdem anno
737 Alwinum nominat. Et Pontus Heuterus, tametsi
non adeo certus et circumspectus scriptor, Alcuinum
in etymis interpretatur <em>Alwin, id est undique rem
facientem augentemque:</em> forsitan a verbo <em>gwin,
quod Germanis etiam hodie lucrum significat.</em> 
</p><p>
</p><h4>CAPUT III.</h4>
<em>Educatio, instructio, et magistri.</em>
<p>Sed ut a nomine jam ad educationem ac instructionem
procedamus, ALCUINUM hunc primo in coenobio
sancti Petri Londini monachalem habitum induisse
quidam arbitrantur
<br>@ <nobr><sub></sub></nobr> Apud Joannem Baleum Centur. I Script. Angl., Bedaeque Venerabilis discipulum
<nobr><sub></sub></nobr> omnes pene tam veteres quam neoterici fuisse
contendunt. Quae an vera sint paulo diligentius hic
videtur exquirendum. Nam quod ad primum spectat,
ubi pueritiam ac juveniles annos egerit, ipse
prodit in epistola, quam ad fratres Eboracensis ecclesiae
scripsit <strong>(Epist. 6)</strong>, his verbis: «Vos fragiles
infantiae meae annos materno fovistis affectu, et lascivum
pueritiae tempus pia sustinuistis patientia, et
paternae castigationis disciplinis ad perfectam viri
edocuistis aetatem, et sacrarum eruditione disciplinarum
roborastis,» Et si de secundo quoque lubet
illi credere, non Bedam, sed Egbertum Eboracensem
praesulem suum fuisse magistrum tradit. Sic enim
in ea, quam ad Eanhaldum secundo loco Egberti successorem
misit, epistola
<br>@ <nobr><sub></sub></nobr> Ejus fragmentum exstat apud Willelmum Malmesb.
et in hoc opere, post Alcuini epistolas. loquitur: «Laus et gloria
Deo, qui dies meos in prosperitate bona conservavit,
ut in exaltatione filii mei charissimi gauderem, qui
laboraret vice mea in ecclesia, ubi ego nutritus et
eruditus fueram, et praeesset thesauris sapientiae, in
<nobr><sub></sub></nobr> quibus me magister meus dilectus Egbertus archiepiscopus
haeredem reliquit.» Et epistola 1 ad Carolum
Magnum Franciae regem, ubi de revehendis in
<nobr><sub></sub></nobr> Franciam libris agit, quos olim in Eboracensi patria
possederat, «sed ex parte, inquit, desunt mihi servulo
vestro exquisitiores eruditionis scholasticae libelli,
quos habui in patria per bonam et devotissimam
magistri mei Egberti industriam, vel etiam mei
ipsius qualemcunque sudorem.» Et si enim ibi tam
in ms. codice quam in excuso nomen Egberti non invenitur,
tamen et Willelmus Malmesburiensis hunc
locum citans
<br>@ <nobr><sub></sub></nobr> Libr. I de Gest. Reg. Angl. cap. 3. illud addit, et de eo necessario debere
intelligi, sequens Euboricae civitatis mentio
convincit. Praeterea quoties in Bedae memoriam incidit
Alcuinus, vel eum Bedam presbyterum simpliciter,
vel cum honoris additamento nobilissimum sui
temporis magistrum appellat. Nam ad Wirenses monachos
scribens <strong>(Epist. 14)</strong>, in quorum monasterio
Beda litteras et didicerat et docuerat, sic ait: «Recogitate
nobilissimum nostri temporis magistrum, Bedam
presbyterum, quale habuit in juventute discendi
studium, qualem nunc habet inter homines laudem,
<nobr><sub></sub></nobr> multo majorem apud Deum remunerationis gloriam.»
Ubi cur Bedae laudem hanc invidisset, et non
potius appellasset suum quam sui temporis magistrum?
Verum est Bedam in praefatione Histor. rer.
Angl. testari se opus illud aggressum Albini abbatis
impulsu, quem virum per omnia doctissimum vocat.
Sed praeterquam quod ejus ut aequalis tantum et
amici, non ut discipuli meminit, si esset Albinus
noster sive Alcuinus idem cum ipso, plane centenariam
aetatem longe excessisse dicendum esset. Beda
enim obiit anno 731, ut Sigebertus et alii notant.
Quamobrem Albinus ille, de quo Beda, alius omnino
diversus censendus est a nostro, forsitanque idem
cum Alwino seu Albino illo statuendus, qui ut Matthaeus
Westmonasteriensis refert, episcopus fuit in
Mercia apud Lichefeldiam anno 734, diemque extremum
clausit anno 737. 
</p><p>
</p><h4>CAPUT IV.</h4>
<em>Doctrina et professio.</em>
<p><nobr><sub></sub></nobr> Alcuinus igitur in Eboracensi ecclesia eruditus,
ubi et levita sive diaconus sacratus est, praeceptoreque
usus, non Beda, sicut plerique tradunt, sed Egberto
archiepiscopo, qui omnium liberalium artium
armarium et sacrarium a Willelmo Malmesburiensi
vocatur
<br>@ <nobr><sub></sub></nobr> Libr. I de Gest. Angl. cap. 3., nobilissimamque bibliothecam Eboraci
constituisse asseritur; inter eos brevi tempore censeri
meruit, qui primi post Adhelmum et Bedam in
omni genere litterarum apud Anglos excelluerunt.
Nam praeter humaniores artes ac disciplinas, in philosophicis
quoque, mathematicis, et omni divinarum
rerum scientia eruditissimus evasit. Latinae, Graecae,
Hebraicaeque linguae peritus, ut ejus scripta legentes
passim deprehendent. Ac poeticae etiam fama quodammodo
clarus, si saeculi sui barbaries attenditur.
Quare magister ejus Egbertus moriens illum in thesauris
sapientiae, quibus praeerat, haeredem reliquit
<br>@ <nobr><sub></sub></nobr> Alcuinus epist. ad Eanbaldum jam citata.: Eboracensisque scholae factus rector, multos
et ipse postea discipulos, eruditione ac pietate
<nobr><sub></sub></nobr> celebres, habuit. Inter quos recensendi occurrunt
Eanbaldus, qui deinde fuit archiepiscopus Eboracensis
<br>@ <nobr><sub></sub></nobr> Guillelmus Malmesb. libr. III Pont. Angl., sanctus Ludgerus episcopus Monasteriensis
primus
<br>@ <nobr><sub></sub></nobr> Vita sancti Ludgeri apud Surium, cap. 7 et in
<nobr><sub></sub></nobr> libro, cui titulus: <em>Sidera illustrium virorum Germaniae.,</em> et alius quidam, Joseph nomine, qui versibus
aliquot eundem Ludgerum laudavit
<br>@ <nobr><sub></sub></nobr> Hi versus exstant apud Surium in Vita sancti
Ludgeri cap. 9.. 
</p><p>
</p><h4>CAPUT V.</h4>
<em>Quibus in locis docuit, dum Britanniam incoleret.</em>
<p>An vero tunc Eboraci tantum doctissimus hic magister
docuerit, non adeo certum et perspicuum est.
Nam academiae Cantabrigiensis annales habent, ut
refert auctor Centuriarum de illustribus Britanniae
scriptoribus, quod omnes illic liberales artes publice
<nobr><sub></sub></nobr> post Bedam docuerit, et quod tandem Eboraci sub
Egberto praelegerit, philosophorum sui temporis antesignanus.
Quod tamen Alcuinus ipse nullibi significare
comperitur. Nisi forsitan id aliquis ex istis
ejus ad Carolum Magnum <strong>(Epist. 43)</strong> verbis subinferre
velit, «mane florentibus per aetatem studiis
seminavi in Britannia.» Sed cum aliis locis se fratrum
Eboracensium praeceptorem fuisse diserte doceat,
de Eboraco potissimum hoc intelligendum videtur.
Quod enim ibi meliorem adolescentiae suae partem
in discendo docendoque collocaverit, vel haec
illius jam senis ad eosdem Eboracensis ecclesiae fratres
apertissime demonstrant: «Vos, inquit <strong>(Epist. 6)</strong>,
semper in corde, et primi inter verba precantia in
ore. Vos piissimi patres, seu in communibus sanctae
orationis horis, vel in secretis deprecationum vestrarum
intercessionibus Alcuinum filium vestrum per
Dei deprecor charitatem jugiter in corde habete et in
ore. Vos quoque, qui estis aetate filii, sed meritorum
sanctitate patres, per divinam obtestor clementiam,
<nobr><sub></sub></nobr> nunquam eruditionis vestrae in sanctis orationibus
obliviscimini magistrum. Testis enim cordis mei
mihi est inspector, quia devote vestrum semper in
ecclesiasticis disciplinis, et spiritali doctrina desiderabat
profectum. Et si quid minus accepistis, non meae,
credo, culpae deputari potest. 
</p><p>
</p><h4>CAPUT VI.</h4>
<em>Apud quos in pretio fuit, et ejus variae legationes.</em>
<p>Quidquid sit, hac laudabili litterarum professione
per universam Britanniam celebris, non tantum
apud episcopos et abbates insulae, verum etiam apud
reges ipsos et principes in pretio fuit. Hoc enim testantur
epistolae, quas ad Aethelardum Doroensis ecclesiae
metropolitanum, et primae sedis in Britannia
pontificem <strong>(Epist. 10)</strong>, ad Offanum et Egfridum Merciorum
<strong>(Epist. 49, 50)</strong>, et Aedilredum Nordanhumbrorum
<strong>(Epist. 11)</strong> reges, ad Aedilthidem famulam
Dei, olim reginam <strong>(Epist. 199)</strong>, ad Osbaldum et Osberthum
<nobr><sub></sub></nobr> Northumbriae duces <strong>(Epist. 11)</strong>, et ad alios
plures familiarissime scripsit: et duplices quas ad
pontificem Romanum, et in Franciam de rebus arduis
legationes obivit: quarum alteram recenset
Willelmus Malmesburiensis lib. I De gestis regum
Angliae, cap. 3, alteram Alcuinus ipse subindicat
epistola 101 his verbis: «Dum ego adolescens Romam
perrexi, et aliquantos dies in Papia regali civitate
demorarer, quidam Judaeus Julius nomine
cum Petro magistro habuit disputationem.» Ubi
per Petrum magistrum, senem illum diaconum Petrum
cognomine Pisanum intelligit, qui Caroli Francorum
regis in grammatica praeceptor fuisse legitur
<br>@ <nobr><sub></sub></nobr> Apud Eginhardum in Vita Caroli Magni.. 
</p><p>
</p><h4>CAPUT VII.</h4>
<em>Evocatur in Franciam a Carolo Magno;</em> vocationis
ejus causae.
<p>Sed et aliquanto post Carolus ipse gloriosissimus
<nobr><sub></sub></nobr> rex qui doctrinam ejus ac sapientiam expertus fuerat,
tum in Francia cum ad se pro pacis foedere
missus est, tum etiam in urbe Papia dum ibi moraretur,
de remotis eum Britanniae finibus honorabiliter
evocavit, ut suae bonae voluntatis adjutor in verae
sapientiae studiis promovendis existeret, liberalesque
omnes disciplinas pene tunc per Galliam exstinctas
ad lucem revocaret. Hanc enim Alcuinus evocationis
suae causam allegat epistola 23 (nunc 129) ad Carolum
regem, ubi sic loquitur: «Haec enim vestram optimam
sollicitudinem, Domine mi David, semper
amare, et praedicare agnoscebam, omnesque ad
veram sapientiam discendam exhortari, imo et praemiis
<nobr><sub></sub></nobr> honoribusque sollicitare, atque ex diversis
mundi partibus amatores illius vestrae bonae voluntati
adjutores convocare studuistis. Inter quos me
etiam infimum, ejusdem sanctae sapientiae vernaculum
de ultimis Britanniae finibus adsciscere curastis,
atque utinam tam utilem in domo Dei servulum,
quam promptulum vestrae obedire voluntati. Quia diligens
diligebam in sacratissimo pectore vestro, quod
in me vos velle invenire intelligebam.» Quod et tangere
videtur carmine 209 his verbis:

</p><p>Albinus veniens peregrino vatis ab orbe, Suscipit hunc Carolus hujus rex inclytus orbis, His quem direxit praeclara Britannia terris, Cum pietate sacrae sophiae, tum propter amorem.

Verum epistola ad Laidradum episcopum Lugdunensem,
Nefridium episcopum Narbonensem, Benedictum
abbatem, simulque sanctissimos in Gothiae
provinciae partibus episcopos, abbates, et fratres,
aliam superadjicit rationem, nempe ut piissimum
<nobr><sub></sub></nobr> regem Carolum in fidei catholicae defensione contra
Felicem Urgellitanae sedis episcopum, et ejus sectatores
haereticos adjuvaret sibique hoc etiam a sanctissimo
quodam viro prophetiae spiritu praedito,
dum adhuc in Britannia versaretur, praedictum fuisse
profitetur: «Neminem, inquit, ad meum unquam
comparavi servitium, sed magis devota charitate
omnibus Christi Dei mei famulis servire desideravi.
Ad cujus servitii facultatem, divina, ut credo, jubente
dispensatione, ad gloriosum et omni honore
nominandum hujus regni principem et regem
Carolum vocatus adveni, sicut mihi quidam sanctus
vir, prophetiaeque spiritu praeditus Dei esse voluntatem
in mea praedixerat patria: etiam et ut vir venerabilis
totusque Deo deditus mihi mandatum dederat
magister, ut si alicubi novas audirem oriri sectas, et
apostolicis contrarias doctrinis, mox totum me in
catholicae defensionem fidei dedissem.» Et libro I
adversus Elipanti epistolam, de Carolo verba faciens:
«Non ego illum corrumpere veni in Franciam, qui
<nobr><sub></sub></nobr> corrumpi non potest, sed adjuvare in fide catholica,
in qua ille ab ineunte aetate nutritus fuit, et optime
a Christianissimis parentibus, et magistris catholicis
edoctus.» Ex quibus omnibus patet labi tum illos,
qui Alcuinum apud Carolum seu terrae amoenitate,
seu regis humanitate captum resedisse scribunt, cum
ab Offa Merciorum rege ad eum conciliandae amicitiae
causa delegatus est
<br>@ <nobr><sub></sub></nobr> Guillelmus Malmesb. libr. I de Gest. Angl. Polyd.
Vergil. libr. V Hist. Angl. et alii.: tum illos, qui ab Achaio
Scotorum rege ad Caroli petitionem missum asserunt
<br>@ <nobr><sub></sub></nobr> Joannes Major libr. XI, cap. 13, de Gest. Scot.
Hector Boethius libr. X, et Buchanus libr. V: tum denique et eos, qui «audito quam gratanter
sapientes viros religiosissimus regum Carolus
susciperet, conscensa navi <em>sponte ad eum venisse
tradunt</em>
<br>@ <nobr><sub></sub></nobr> Sangall. libr. I de Gestis Caroli Magni Guillelmus
Nangius et alii.»
</p><p>
</p><h4>CAPUT VIII.</h4>
<em>Tempus adventus et haeresis Felicianae condemnatio.</em>
<p>Quod autem ad tempus hujus sui in Franciam adventus
spectat, nemo veterum id hactenus adnotasse
videtur, nec ipse etiam Anonymus, qui Vitam ejus
<nobr><sub></sub></nobr> dictante Sigulfo conscripsit. Sed si bene rerum series
et ordo consideretur, eum ante annum 792 aut
793 evocatum non fuisse, deprehendi poterit. Rogerus
enim de Hoveden in priore parte Annalium, et
post eum Mathaeus Westmonasteriensis in Florario,
referunt Carolum regem anno 792 misisse Synodalem
librum ad Britanniam, qui sibi a Constantinopoli
directus fuerat, multa inconvenientia et verae fidei
contraria continentem: contraque eum scripsisse
Albinum epistolam ex auctoritate divinarum Scripturarum
mirabiliter affirmatam, ac illam ex persona
episcoporum et principum Angliae, Carolo regi Francorum
attulisse. Cui congruit etiam, pro tempore,
quod ipse Alcuinus ait lib. I adversus Elipantum,
<nobr><sub></sub></nobr> his verbis: «Antequam ego eodem sapientissimo
rege Carolo jubente venissem in Franciam, haec
eadem vestri erroris secta eodem glorioso principe
praesidente, praesente Felice, quem multum laudare
soles, vestrae partis tunc temporis defensore, ventilata
est in celeberrimo loco, qui dicitur Raiginisburg,
et synodali auctoritate sacerdotum Christi,
qui ex diversis Christiani imperii partibus convenerant,
aeterno anathemate damnata; imo et a beatae
memoriae Adriano papa, qui tunc temporis sanctae
Romanae Ecclesiae apostolica auctoritate rexerat
sedem, funditus exterminata: donec idem Felix infeliciter
ad vestras refugiens partes, sopitos infidelitatis
cineres vobis exorantibus resuscitare intendit.»
Anno enim 792, ut habent Annales incerti auctoris,
haeresis Feliciana, ipso auctore eam abnegante, apud
Raganespurg primum damnata est: qui etiam per
Engilberthum, Centulensis monasterii abbatem in
praesentiam Adriani apostolici adductus, denuo eam
<nobr><sub></sub></nobr> confessione facta damnavit. 
</p><p>
</p><h4>CAPUT IX.</h4>
<em>Exhortatoriam epistolam Felici scribit, qui libello
prolixo illi respondet, hortaturque praecipuos Franciae
doctores, ut in fidei catholicae defensione laborent.</em>
<p>Alcuinus igitur sub annum 793 in has advenit
partes, ac primo sui adventus tempore exhortatoriam
epistolam Felici, ut se catholicae jungeret unitati,
dirigere curavit. Cui Felix non epistolari brevitate
<br>@ <nobr><sub></sub></nobr> Verba sunt Alchuini libr. I adversus Elipantum., sed libelli prolixitate respondere nisus est,
atque in eo omnes perfidiae suae foveas maxime aperuit:
asserens Christum et veterem hominem esse,
et nuncupativum Deum, et adoptivum Filium, et secunda
indiguisse regeneratione, et alia plurima ecclesiasticae
doctrinae inconvenientia. De hoc enim libello
sic ipse Alcuinus alibi <strong>(Epist. 83)</strong>: «Nuper,
inquit, venit mihi libellus a Felice infelice directus;
<nobr><sub></sub></nobr> cujus propter curiositatem cum paucas paginolas legendo
percucurri, inveni pejores haereses, vel magis
blasphemias, quam ante in ejus scriptis legerem,
asserens Christum Jesum, nec Filium Dei esse verum,
nec etiam verum Deum esse, sed nuncupativum.»
Scripserat et antea Felix disputationem
cum Saraceno, quam cum petente Carolo rege diligentius
quaesivisset Alcuinus, si quis ex suis famam
illius audisset, dictum est illi, quod apud Laidradum
episcopum Lugdunensem inveniri posset <strong>(Epist.
101)</strong>. Quapropter sub festinatione direxit missum unum
ad praefatum episcopum, si forte ibi reperire quiret,
ut quam citissime regiae presentiae dirigeretur. Sed
interea curam suscepit respondendi ad alterum illius
libellum, obsecravitque pium ac sapientem regem
Carolum, ut sibi adjutores in defensione fidei catholicae
daret, Paulinum patriarcham Aquileiensem,
Richbodum et Teudulphum episcopos, aliosque celebres
doctores ac magistros. Hoc enim ipse testatur
<nobr><sub></sub></nobr> epistola 84 ad Carolum, ubi ait: «De libello vero infelicis
non magistri, sed subversoris, placet mihi
valde, quod vestra sanctissima voluntas et devotio
habet curam respondendi ad defensionem fidei catholicae.
Sed obsecro, si vestrae placeat pietati, ut
exemplarium illius libelli domno dirigatur apostolico,
aliud quoque Paulino patriarchae, similiter Richbodo
et Teudulpho episcopis, doctoribus et magistris, ut
singulis pro se respondeant. Flaccus vero tuus tecum
laborat in reddenda ratione catholicae fidei. Tantum
detur ei spatium, ut quiete et diligenter liceat illi
cum pueris suis considerare Patrum sensus: quid
unusquisque diceret de sententiis, quas posuit praefatus
subversor in suo libello, et tempore praefinito
<nobr><sub></sub></nobr> a vobis ferantur vestrae auctoritati singulorum responsa.
Et quidquid in illo libello vel sententiarum, vel
sensuum, contra catholicam fidem inveniatur, omnia
catholicis exemplis destruantur. Et si aequaliter
et concorditer cunctorum in professione vel defensione
catholicae fidei resonant scripta, intelligi potest
quod per omnium ora et corda unus loquitur
spiritus. Sin autem diversum aliquid inveniatur in
dictis vel scriptis cujuslibet, videatur quis majore
auctoritate sanctarum Scripturarum vel catholicorum
Patrum innitatur: et huic laudis palma tribuatur,
qui divinis magis inhaereat testimoniis.» Et epistola
83 ad eumdem Carolum: «Hujus vero libri, inquit,
vel magis erroris responsio, multa diligentia et plurimis
adjutoribus est consideranda. Ego solus non
sufficio ad responsionem. Praevideat vero tua sancta
pietas huic operi tam arduo et necessario adjutores
idoneos, quatenus haec impia haeresis omnimodis
exstinguatur, antequam latius spargatur per orbem
<nobr><sub></sub></nobr> Christiani imperii, quod divina pietas tibi,
tuisque filiis commisit regendum atque gubernandum.»
</p><p>
</p><h4>CAPUT X.</h4>
<em>Paulini patriarchae et Etherii episcopi libros adversus
Felicem laudat.</em>
<p>Quare hoc velut classico excitati doctiores ac in
rebus divinis peritiores, contra Felicianam hanc, aut
Hispanicam potius, haeresim stylorum suorum spicula
direxerunt. Paulinus enim inter alios, cui cum
Alcuino summus jam amor intercesserat, tribus eam
libris tunc oppugnavit, quos et Carolo Magno regi
dedicavit, adjecta sub finem Regula fidei metro scripta;
et ut urgentibus ejus venerandis imperiis, ad
manus reverentissimi viri, et in divinis rebus peritissimi
et praeclari Albini, summae religionis perspicui
oratoris sui deferrentur, obsecravit
<br>@ <nobr><sub></sub></nobr> In epistola ad Carolum regem, cujus fragmentum
superest inter Opera Paulini Madrisii, tomo C
Patrologiae.: sic Alcuinum
interpellans, qui et ipse, tam honorifico ab eo
<nobr><sub></sub></nobr> prosecutus elogio, recepisse se scribit, ac miris effert
laudibus, epist. 113. Sic enim ibi de illis loquitur:
«Quanto magis cum sacratissimae fidei vestrae libellum
recensui, catholicae pacis puritate ornatum, eloquentiae
venustate jucundissimum, sensuum veritate
firmissimum, totius animi mei habenas in laetitiam
laxavi? Ubi de uno lucidissimo et saluberrimo paradisi
fonte, quatuor virtutum flumina, non solum
Ausoniae fertilitatis prata, sed totius Ecclesiasticae
Latinitatis rura irrigare conspexi. Ubi et aurivomos
spiritualium sensuum gurgites gemmis scholasticae
urbanitatis abundare intellexi. Quamplurimis vero
profuturum et pernecessarium fecistis opus in catholicae
fidei taxatione, quod diu optavi, et saepius
domno regi suasi, ut symbolum catholicae fidei planissimis
sensibus, et sermonibus luculentissimis in
unam congregaretur cartulam, et per singulas episcopalium
regiminum parochias omnibus daretur
presbyteris legenda, memoriaeque commendanda:
quatenus licet lingua diversa loqueretur, una tamen
<nobr><sub></sub></nobr> fides ubique resonaret.» Unde illos quoque multi
censuerunt dignissimos, qui cum Alcuini scriptis excuderentur.
Quod a nobis praestitum, ope veteris
codicis ms. clariss. ac doctiss. virorum Puteanorum
fratrum, nemo futurus est, credo, qui non aequi bonique
consulat. Sed praeter Paulinum hunc, Etherius
adhuc, sive Hitherius episcopus Uxamensis, et
Beatus abbas, eodem tempore libros duos adversus
eumdem errorem promulgarunt, Ingolstadii nuper
juris publici factos. De quibus et Alcuinus noster,
Felicem alloquens: «Quod vero, ait
<br>@ <nobr><sub></sub></nobr> Lib. I contra Felicem., quemdam
Beatum abbatem et discipulum ejus Hitherium episcopum
dicitis huic vestrae sectae primum contraire,
laudamus eos in eo, quod veritatem defendere conati
<nobr><sub></sub></nobr> sunt.» Sed an Richbodus et Teudulphus episcopi,
similem operam praestiterint, nondum innotuit. 
</p><p>
</p><h4>CAPUT XI.</h4>
<em>Libello Felicis respondet septem libris, illumque tandem
catholicum efficit, ac Elipantum etiam quatuor
aliis libris oppugnat.</em>
<p>Alcuinus vero, sicut ipse testatum reliquit
<br>@ <nobr><sub></sub></nobr> Libr. I contra Elipantum. libello
etiam Felicis septem suae devotionis libellis
respondit, omnesque ejus pravitatis evacuavit doctrinas.
Qui libelli (perperam hactenus Paulino tributi)
lecti sunt et probati in praesentia Caroli regis
et sacerdotum Christi: tantamque vim ac auctoritatem
habuerunt, ut «idem Felix anno praefati gloriosi
principis trigesimo secundo
<br>@ <nobr><sub></sub></nobr> Verba sunt Alcuini loco citato., advocatus voluntarie
veniens ad Aquis palatium, ibique in praesentia
domni regis et optimatum illius, sive sacerdotum
Dei rationabiliter auditus, et veraciter convictus, atque
Deo dans gloriam, veramque confessus fidem,
<nobr><sub></sub></nobr> in pacem catholicae unanimitatis reversus sit cum
suis discipulis, qui ibi tunc temporis erant praesentes.
«Sed hoc postquam error ejus iterum Francofurti
damnatus fuit. Nam incerti auctoris Annales referunt,
quod anno 794 «Synodus habita Franconofurt,
in qua haeresis Feliciana coram episcopis Germaniarum
et Galliarum Italorumque, praesente magno
principe Carolo, et missis Adriani apostolici
Theophilacto et Stephano episcopis, tertio damnata
est, et rata stipulatione damnatio roborata.» Hoc
facto Carolus cum exercitu Saxoniam ingressus est,
Aquasque reversus anno 796. Felix ibi a Laidrado
episcopo Lugdunensi perductus, «ac suo conspectui
praesentatus, ut ipsissimis Felicis verbis utar
<br>@ <nobr><sub></sub></nobr> In confessione suae fidei., licentiam
ab eo accepit sententias suas, quas ex libris
sanctorum habere se de adoptione carnis in Filio
Dei, seu nuncupatione in humanitate ejus, credebat,
episcopis et abbatibus, et caeteris doctoribus, quos
ad se ordinatio gloriosi principis convenire fecerat,
<nobr><sub></sub></nobr> praesentaret: quatenus non in violentia, sed ratione
veritatis sua assertio rata judicaretur, si ab illis per
auctoritatem sanctorum Patrum minime repudiaretur.
Quod ita factum est. Nam prolatas ab eo sententias
de superdicta contentione, hoc est, de adoptione
carnis atque nuncupatione, ita illi (de quorum
numero Alcuinus), ex auctoritate sanctorum Patrum,
id est Cyrilli episcopi et beati Gregorii papae urbis
Romae, seu beati Leonis, sive et aliorum sanctorum
doctorum, qui illi prius incogniti erant, sive per auctoritatem
synodi, quae nuper in Roma hac intentione,
praecipiente gloriosissimo ac piissimo Carolo,
adversus epistolam ejus, quam dudum scripserat
venerabili viro Albino abbati Turonensis ecclesiae
(sic enim Alcuinum nostrum indigetat, et nos infra
de abbatiis ejus plura) congregata fuerat: In qua
synodo, praesente Leone apostolico (qui eodem anno
Adriano successerat), et cum eo caeteris episcopis
numero 57 residentibus, et plerisque presbyteris ac
diaconis cum eis in domo beatissimi Petri apostoli:
<nobr><sub></sub></nobr> per horum, inquam, omnium auctoritatem istas jam
dictas illius sententias, non qualibet ut praefatum
est, violentia, sed ratione veritatis, ut oportuit, excluserunt.
Quorum auctoritate veritatis, et totius
Ecclesiae universalis consensu convictus, meliori intellectui
eorum, quam suo, quem prius sequebatur,
conjunctus, et ad universalem Ecclesiam Deo favente
reversus est ex toto corde suo, non qualibet simulatione,
seu velamine falsitatis, sicut dudum, sed
vera cordis credulitate, et oris professione.» Hactenus
Felicis jam non ulterius infelicis futuri verba.
Cujus in conversione quam partem habuerit Alcuinus,
ipse sic breviter docet, Elipantum alloquens
<br>@ <nobr><sub></sub></nobr> Libr. I adversus Elipantum.:
«Ego cum Rufino beatum Felicem martyrem non
<nobr><sub></sub></nobr> feci, sed Felicem olim vestri erroris complicem,
Deo miserante, catholicum effeci.» Nec longe postea
Elipantum quoque Toletanae sedis episcopum,
jam sepultos discipuli cineres suscitare conantem,
quatuor aliis magnae eruditionis libellis oppugnavit.
Sed an expugnaverit, et ad unitatem Ecclesiae reduxerit,
in scriptis ejus non invenitur. 
</p><p>
</p><h4>CAPUT XII.</h4>
<em>Carolum regem omni disciplinarum genere imbuit, et
an David, ejusdem Caroli proprium nomen fuerit,
vel ascititium.</em>
<p>Quoniam vero Alcuini praecipua etiam in docendo
laus fuit, postquam ab Anglia ubi profitebatur in
Galliam evocatus est, jam videndum qualiter discipulis,
qui ab ultimis orbis terrae partibus frequentissimi
ad illum audiendum concurrebant, reconditae
philosophiae thesauros omnes, inusitata quadam facundia
deprompsit. Factus igitur Franciae novus
<nobr><sub></sub></nobr> civis, Carolo deinceps sedulus et fidelis comes adhaesit,
ejusque imprimis animum omnibus disciplinis
imbuit, adeo ut nec illi par in toto orbe foret in
scientiis. Quod vel ex rhetoricae dialecticaeque Alcuini
cum eo dialogis, vel ex dedicatoria librorum
sanctae Trinitatis epistola facile colligi potest, ubi
cum libros hos Carolo jam imperatori coronato
mitteret, post annum videlicet octingentesimum,
principem populi Christiani cuncta debere scire tradit,
officiumque, quo a quibusdam magister vocabatur
<br>@ <nobr><sub></sub></nobr> Verba sunt Alcuini. ostendens, nonnullos reprehendit, qui minus
utile existimabant, nobilissimam regis intentionem
dialecticae etiam disciplinae discere voluisse rationes.
Item ex carmine 199, in quo Euboricae urbis juventum
sic alloquitur:

</p><p>Talia namque placent vestro quia munera patri, Qui nunc egregias regalibus insonat artes
Auribus, et Patrum deducit per prata sequentem, Praepulchro sophiae regnantem stemmate celsae.

<nobr><sub></sub></nobr> Sed melius adhuc ex his poematis 270 versibus:

</p><p>O mihi dulcis amor David per saecla valeto. 
<br>Quam te praesentem semper habere velim! Plerio ut tecum liceat mihi ludere versu, 
<br>Scandere vel summi sidera celsa poli, Vel pulchras tecum numerorum discere formas, 
<br>Irrepere aut veterum dicta stupenda Patrum. Aut tractare sacra aeternae praecepta salutis, 
<br>Quae via te mecum pervehat astra super.

<br>Carolum enim, hoc loco, sicut alibi fere semper,
<em>Davidem appellat.</em> Quod an proprium ei vel ascititium
nomen fuerit, affirmare vix ausim. Et certe non
ascititium persuadent ista ad illum ejusdem Alcuini
verba <strong>(Epist. 96)</strong>: «Clarissimis vestrae nobilitatis filiis
benedictio copiosa per vestra benefacta accrescat,
sicut per solius homonymi tui David Deo dilectissimi
regis sanctitatem, ut legitur, omnibus nepotibus suis
regulis throni potestas conservata fuit.» Nec enim,
inquit, vir quidam doctiss. Davidem homonymum
regis Caroli vocaret, si ab illius similitudine tantum
<nobr><sub></sub></nobr> et imitatione mens Alcuini fuisset eum hoc nomine
donare. Quod etiam confirmari videtur alio ipsius
Alcuini testimonio, dum scribit <strong>(Epist. 17)</strong>: «David
olim praecedentis populi rex a Deo electus, et Deo
dilectus, et egregius Psalmista Israeli victrici gladio
undique gentes subjiciens, legisque Dei eximius praedicator
in populo exstitit. Cujus eximia filiorum nobilitate
<nobr><sub></sub></nobr> in salute mundi, de virga flos campi et convallium
floruit Christus. Qui istis modo temporibus,
ac ejusdem nominis, virtutis et fidei David regem
populo concessit rectorem et doctorem. Sub cujus
umbra superiora quiete populus requiescit Christianus,
et terribilis undique gentibus exstat paganis.» Et
forte, addit praefatus vir doctissimus immutatum illi
nomen, cum vel baptizatus, vel in regem unctus est.
Nam de Pippino Italiae rege ejus filio hoc idem factitatum.
Proprium vero fuisse dissuadet illius et subsequentis
aevi mos, quo reges nostros hoc Davidis
nomine communiter a scriptoribus interpellatos reperio.
Sic enim Amalharius Treverensis episcopus
<br>@ <nobr><sub></sub></nobr> In fine praefationis.
et Stephanus papa apud Theganum
<br>@ <nobr><sub></sub></nobr> Libr. de Gest. Lud. Pii. Ludovicum
regem, Caroli Magni filium, novum ac secundum
David appellant. Sic Lupus Ferrariensis abbas Carolum
Calvum Ludovici filium Davidi in consiliis
comparat
<br>@ <nobr><sub></sub></nobr> Epist. 93.. Itali apud Luitprandum Ticinensem levitam
<br>@ <nobr><sub></sub></nobr> Libr. V Hist., cap. 14., Berengarium regem alterum David venisse
<nobr><sub></sub></nobr> latrant, eumque vel ipsi Magno Carolo caeca mente
praeferunt. Ac ut recentiora aliqua commemorem,
Simon quoque Grebanus Carolum VII
<br>@ <nobr><sub></sub></nobr> In ejus epitaphio., et cuncti
nuper Henricum Magnum Davidem publice nuncuparunt
<br>@ <nobr><sub></sub></nobr> In concionibus funebribus.. 
</p><p>
</p><h4>CAPUT XIII.</h4>
<em>Ludovico et Pippino praeceptor datur, aliosque complures
in Gallia praecipuos erudit.</em>
<p>Qualitercunque se res habeat, profecto Alcuini
commendatio tanta fuit apud Carolum regem, ut non
solum ejus praeceptor
<br>@ <nobr><sub></sub></nobr> Alcuinus epist. 162, et Sangall. lib. I. ac deliciosus
<br>@ <nobr><sub></sub></nobr> Anastasius Biblioth. in Vita Adriani I. nominaretur,
sed ab illo quoque potissimum eligeretur, qui Ludovicum
ac Pippinum filios litterarum praeceptis informaret.
Quod partim ex Radulpho decano Tungrensi,
lib. I De canonum observantia, partim ex ea,
quam Alcuinus ipse cum Pippino nobilissimo ac regali
puero instituit, disputatione discitur. Et quia
magister totius regionis peritissimus ac doctissimus
<nobr><sub></sub></nobr> erat [hoc enim Amalharii Fortunati de eo elogium
docet
<br>@ <nobr><sub></sub></nobr> Libr. de ordine antiphon., cap. 52.] magno etiam aliorum virorum concursu et
admiratione auditus est, plurimosque eruditionis
fama insignes discipulos habuit. In quorum numero
praecipui fuerunt Amalharius ipse tunc puer
<br>@ <nobr><sub></sub></nobr> Ipse Amal. loco citato., Treverensis
deinde episcopus; Rhabanus Maurus
<br>@ <nobr><sub></sub></nobr> Flodoardus lib. III Hist. Eccl. Rhemensis, cap.
21. et
ipse puer, ad quem exstat epistola 150, sed magnus
ac celebris postea vir, archiepiscopus enim Mogunciacensis
tandem factus est; Haymo episcopus
<br>@ <nobr><sub></sub></nobr> Trithemius De illustr. ord. sancti Bened. viris
libr. II, cap. 26.,
Usualdus abbas Sancti Salvatoris
<br>@ <nobr><sub></sub></nobr> Alcuinus, epist. 20., qui Martyrologium
sanctorum scripsit
<br>@ <nobr><sub></sub></nobr> Libr. V Hist., cap. 14.; Richbodus cognomento
Macharius, episcopus Treverensis ante Amalharium
<br>@ <nobr><sub></sub></nobr> Epist. 169., Petrus archiepiscopus Mediolanensis
<br>@ <nobr><sub></sub></nobr> Epist. 167., sanctus
Aldricus Ferrariensis abbas
<br>@ <nobr><sub></sub></nobr> Vita sancti Aldrici., et alii complures. 
</p><p>
</p><h4>CAPUT XIV.</h4>
<em>Quibus in locis docuit, et an primus Academiae Parisiensis
institutor.</em>
<p>Sed non constat inter omnes de locis in quibus
<nobr><sub></sub></nobr> sic juventutem erudiendo perpetuam apud omnes
gloriam promeruit. Trithemius enim non semel in
Fuldensi eum monasterio moratum, ac ibi plures ex
monachis clarissimos enutrivisse discipulos scribit
<br>@ <nobr><sub></sub></nobr> Loco citato, et in Chronico Hirsaug. ad annum
890.,
inter quos et Haymonem, Usuardum sive Isuardum,
ac Rhabanum nominat. Auctor Chronici Augustani
Ecclesiastici, cap. 10, apud sanctum Gallum docuisse,
<nobr><sub></sub></nobr> ac nobili ibi auditorio claruisse testatur. Et alii recentiores
<br>@ <nobr><sub></sub></nobr> Polyd. Vergil. lib. V Hist. Angl. et Nicolaus
Serarius, libr. IV Rerum Moguntiacarum. Parisiis quoque legendi munere perfunctum
asserunt, illorum sequentes opinionem et auctoritatem,
qui celeberrimi hujus scientiarum emporii
fundamentum ab eo eum doctissimis aliquot viris
aliis jactum fuisse tradiderunt. An autem hoc verum;
nullis ipse suis scriptis declarat. In Francia profecto
se scholas publicas tenuisse refert epistola 43 ad
Carolum Magnum his verbis: «Nunc vero frigescente
sanguine quasi vespere in Francia seminare non
cesso.» Et epistola ad eumdem 86: «Nec fastidiosa
segnities legentium, inquit, benivolentiae magistri
juste deputari debet, si plurimis inclytum vestrae
intentionis studium sequentibus; forsitan Athene
nova perficeretur in Francia: imo multo excellentior,
quia haec Christi Domini nobilitata magisterio, omnem
Academiae exercitationis superat sapientiam.
Illa tantummodo Platonis erudita disciplinis, septenis
informata claruit artibus. Haec etiam insuper
<nobr><sub></sub></nobr> septiformi sancti Spiritus plenitudine ditata, omnem
saecularis sapientiae excellit dignitatem.» Sed in quibus
Franciae provinciis ejusmodi litterarum semina
jecit? aut ubinam urbium vel civitatum Gallicarum
haec Athene perfecta fuit? Forte in facundissima
Parisiorum Lutetia, ad quam Carolus rex studium de
urbe Roma transtulisse, quod de Graecia illuc translatum
fuerat a Romanis, in Magno Chronico Belgico
legitur? Plurima sunt quae vetant credere.
Primo, quod Alcuinus, vel Parisiorum, vel Lutetiae
nullibi meminit. Secundo, quod cum in pluribus
Galliae locis fuerit, aut cum Carolo rege, ut Aquisgrani
apud auctorem Vitae sancti Ludgeri lib. I, cap.
34, aut sine rege Carolo, ut in Belgica latitudine
<br>@ <nobr><sub></sub></nobr> Epist. 86.,
Turonis
<br>@ <nobr><sub></sub></nobr> Epist. 43, 109, 101, 132., in Centulo
<br>@ <nobr><sub></sub></nobr> Prologo in Vitam sancti Richarii., apud sanctum Amandum
<br>@ <nobr><sub></sub></nobr> Epist. 102.,
et alibi
<br>@ <nobr><sub></sub></nobr> Epist. 100.: nunquam tamen docuisse se verbis apertis
indicat, nisi vel in palatio regis, vel Caesaroduni Turonum.
In palatio enim scholam fuisse demonstrant
haec ejus ad Carolum verba
<br>@ <nobr><sub></sub></nobr> Epist. 173.: «Ego ignarus, nesciens
Aegyptiacam scholam in palatio Daviticae versari
<nobr><sub></sub></nobr> gloriae. Ego abiens Latinos ibi dimisi, nescio
quis subintroduxit Aegyptios.» Quod vero et apud
Turonos Gallicam erudierit juventutem, non semel,
sed frequenter repetit. Epistola 43 ad Carolum regem:
«Aliquos ex pueris nostris remittam, qui revehant
in Franciam flores Britanniae, ut non sit tantum
modo in Euborica hortus conclusus, sed in Turonica
emissiones paradisi cum pomorum fructibus, ut veniens
Auster perflare hortos Ligeri fluminis, fluant
aromata illius.» Item epistola 101: «Ego itaque,
licet parum proficiens, cum Turonica pugno rusticitate.
Vestra vero auctoritas palatinos erudiat pueros.»
Et si ascititiis etiam niti testimoniis licet, ubi
Athene illa nova, de qua nunc dixi, melius collocari
potest quam in ejusmodi schola Turonensi?
Nam Sangallensis monachus sic ea de re
<br>@ <nobr><sub></sub></nobr> Libr. I de Gest. Caroli Magni.: «Dedit
autem Albino Carolus rex abbatiam sancti Martini
juxta Turonicam civitatem, ut quando ipse absens
esset, illic requiescere, et ad se confluentes
<nobr><sub></sub></nobr> docere deberet. Cujus in tantum doctrina fructificavit,
ut moderni Galli, sive Franci, antiquis Romanis,
vel Atheniensibus aequarentur.»
</p><p>
</p><h4>CAPUT XV.</h4>
<em>Quibus a Carolo beneficiis honestatus est.</em>
<p>Verum, quia in mentionem abbatiae sancti Martini
incidimus, operae pretium est nunc perscrutari
quibus rex Carolus beneficiis hunc praeclarum magistrum
honestavit, aut quas illi largitiones in regno
suo contulit. Multa namque regiae benignitatis in eum
<nobr><sub></sub></nobr> benefacta fuisse, vel ex epist. 134 ad Carolum discitur,
ubi sic ait: «Summa Deus Trinitas vestrae
bonitati, omnium dilectissime David, aeterna restituat
beatitudine, quidquid pietatis vel benignitatis in
me famulum vestrum, sicut prima cognitione adventus
mei ad vos misericorditer promisistis, ita
omnia fideliter implestis; et ad cumulum plenissimae
veritatis, quae semper vestri pectoris insident thesauro,
centuplum addidistis, ut cunctorum luce clarius
oculis patescit, auribusque per longinqua terrarum
resonat multorum.» Imprimis autem illi sancti
Lupi Trecensis abbatiam dedit, ut refert anonymus
ejus Vitae scriptor. Quod et ipse videtur innuere
epistola 126 ad sororem suam, his verbis: «Plurimum
mihi placuit crux quam vestra mihi benignitas
direxit. Et credo vos aeternam habere a Deo mercedem
pro illius opere, et assiduas sancti Lupi intercessiones,
et laudabiles gratiarum actiones ab eis
qui ad ilius patrocinia confugere solent.» Abbatiam
<nobr><sub></sub></nobr> quoque Bethlehem, sive Ferrarias in Wastinensi
pago possedit, ut in Vita sancti Aldrici Senonensis
archiepiscopi legitur: nec non cellam sancti Judoci
ad hospitium peregrinis praestandum ei commendatam.
Est enim de hac testimonium Lupi Ferrariensis
in epist. 11 ad Lotharium regem, cum eamdem ipse
cellam accepisset a Caroli Magni filio Ludovico imperatore:
«Cellam, inquit, sancti Judoci, quam
Magnus Carolus quondam Alcuino ad eleemosynam
exhibendam peregrinis commiserat, beatae memoriae
pater vester nobis ea ratione concessit, sicut edictum
illius attestatur; ut quod eleemosynae superesset, in
nostrum usum cederet.» Nec dubito quin cella haec
ab illa maritima cellula differat, cui etiam legitima
se successione deseruisse scribit Alcuinus
<br>@ <nobr><sub></sub></nobr> Prologo in Vitam sancti Willibrordi. Nam
illius patronus sanctus Andreas, hujus vero sanctus
Judocus. Illa corpore sancti Wilgisi, haec sancti Judoci
reliquiis clara. Utraeque tamen maritimae, illa
in promontoriis, quae mari Oceano, et Humbri flumine
cinguntur, in Northumbria: haec in Belgii loco
<nobr><sub></sub></nobr> maritimo; Wicus olim nuncupato, vel a sinuoso maris
anfractu, qui Saxonice <em>Wic appellatur, ut docet
Rhenanus, vel a statione secura,</em> ubi conjunctioribus
aedificiis habitatur, si <em>Wic id denotat, ut contendit
Adrianus Junius;</em> vel a castello, si <em>Wic castellum
sonat, ut Alfricus vetus auctor asserit:</em> nunc autem
vulgo <em>Saint-Josse-sur-Mer.</em> Et certe quod locus ille
sancti Judoci Wicus, seu Wici plurali numero quondam
dictus sit, et ab Alcuino quoque nostro possessus
aperte declarat ipse epist. 44, ubi de solitudine
sua sic conqueritur: «Ego pene quasi orbatus filiis
remaneo domi. Damoeta Saxoniam, Homerus Italiam,
Candidus Britanniam recessit; Martinus in Wicos
apud sanctum Judocum infirmus remansit. Item epistola
96 ad Carolum regem: «Revertenti me de Wicus,
propter causas necessarias, quas ibidem habuimus
disponere, occurrerunt mihi excellentiae vestrae
dulcissimi apices.» Denique sancti Martini Turonensis
abbatiam ab eodem Carolo rege adhuc regendam
<nobr><sub></sub></nobr> recepit, cum saeculares occupationes omnino declinare
cogitaret. Hoc enim idem ipse de se testatur epistola
129 ad eumdem regem, cum ait: «Nam fere ante
hoc quinquennium saeculares occupationes, Deum
testor, non ficto corde declinare cogitavi. Sed vestrae
piae providentiae consilio translatus sum in servitium
sancti Martini, fidei catholicae et ecclesiasticae sanctioni,
donante Deo proficuum.» Ante quam tamen
translationem, nescio an apud hoc monasterium acciderit,
quod Odo Cluniacensis
<br>@ <nobr><sub></sub></nobr> In Tractatu de translatione corporis sancti Martini., Helinandus
<br>@ <nobr><sub></sub></nobr> Apud Vincentium Belac. libr. XXIII, cap. 173., Magni
Chronici Belgici scriptor
<br>@ <nobr><sub></sub></nobr> Ad annum 770., et alii plurimi narrant,
<nobr><sub></sub></nobr> omnes illius monachos, una nocte ab angelis occisos
fuisse, quia praeteritae religionis obliti sericis induebantur
vestibus, deauratisque calceamentis incedebant:
excepto illo solo, qui angelos percutientes
vidit, et ut ad poenitentiam agendam reservaretur,
eos oravit, ac tandem exoravit. Ademarus enim Engolismensis
hoc in longe posteriora tempora rejicit, et
alia de causa pariter accidisse sic affirmat: «Tunc,
inquit
<br>@ <nobr><sub></sub></nobr> In Chronico., scilicet Carolo Calvo regnante, sancti Martini
monachi Turonenses nemine cogente, ante corpus
ejusdem, abjecto monachi schemate, schema
induunt canonicale: sed mox in eis pestis irruit, ut
una nocte omnes morerentur, et de reliquo a canonicis
ipse inhabitatur locus.» Quae verba mihi suspicionem
injiciunt, nec usquequaque adhuc certum
esse, quod in Chronico Turonensi reperitur: «Anno
796 Carolum regem instituisse canonicos in ecclesia
beati Martini Turonensis, auctoritate Adriani papae,
eisque sanctum Alchoinum magistrum suum abbatem
<nobr><sub></sub></nobr> praefecisse.»
</p><p>
</p><h4>CAPUT XVI.</h4>
<em>Carolo Magno fuit a consiliis, et ab eo Romam legatus.</em>
<p>Caeterum vir tot et tam praeclaris abbatiis ditatus
non solum eis magna sanctitatis ac doctrinae gloria
praefuit, sed et a civilibus interim negotiis ac
reipublicae cura non abfuit. Nam Carolus Magnus
illum consiliis sibi semper intimum fecit, omniaque
«imperialis aulae, et majora negotia, suae discretionis
arbitrio diffinivit,» inquit auctor Vitae sancti Aldrici
Senonensis archiepiscopi. Quare et ab eo in
aulam saepe accersitus legitur
<br>@ <nobr><sub></sub></nobr> Epist. 109 et 132., dum absens esset:
ac Romam etiam de justitiis sancti Petri contra Longobardorum
regem inquisiturus una cum Georgio
episcopo, et Gulfardo abbate, ab eodem principe legatus
est, ut refert Anastasius Biblioth. in Vita
Adriani I papae. Cumque inter Offam regem et dictum
<nobr><sub></sub></nobr> Carolum aliquid dissensionis exortum fuisset, unus
adhuc prae caeteris est electus, qui pro pace in illas
partes mitteretur
<br>@ <nobr><sub></sub></nobr> Guillelmus Malmesb. libr. cit. 3 et 4.. Denique Romam cogitans idem
Carolus anno 800 optavit secum eum ducere
<br>@ <nobr><sub></sub></nobr> Epist. 96 et 109.. Sed
duabus epistolis excusavit se, fumo sordentia Turonorum
tecta auratis Romanorum arcibus praeponens
<br>@ <nobr><sub></sub></nobr> Epist. 109.:
rogavitque regem, ut dimitteret eum fideliter et instanter
orationibus cum Deo servientibus apud sanctum
Martinum iter suum adjuvare
<br>@ <nobr><sub></sub></nobr> Epist. 96.. Qua re impetrata,
certior factus Carolum Gallici littoris perlustrare
velle littus, antequam in Italiam descenderet,
occurrendum tamen illi putavit in Centulo apud
sanctum Richarium: ibique cum eo Paschalem festivitatem
celebrans
<br>@ <nobr><sub></sub></nobr> Vita Caroli Magni, et Alcuini praefatio in Vitam
sancti Richardi., scripsit, seu potius emendavit
Vitam ejusdem sancti Richarii confessoris, quam et
ipsi regi piissimo Carolo dedicavit epistola nuncupatoria. 
</p><p>
</p><h4>CAPUT XVII.</h4>
<em>Docuit Turonis ad extremum vitae diem, ibique plurima
volumina scripsit.</em> <nobr><sub></sub></nobr> 
<p>Inde autem Turonos reversus, quam ab initio
vitae rationem instituerat, ad extremum usque aetatis
suae diem retinuit. Ibi enim pie sancteque vixit, et
juventutem Gallicam erudire continuans frequenti
etiam ac frugifera voluminum editione laudem sibi
nunquam morituram peperit. Potissimum vero
<em>Quaestiones,</em> vel ut ipse vocat, <em>Interrogationes de
libro Geneseos illic composuit, ac eas Sigulfo veteri
et individuo socio,</em> successorique in abbatia Ferrariensi
<nobr><sub></sub></nobr> futuro, consecravit. <em>Enchiridion quoque,</em> sive
piam ac brevem expositionem in quosdam <em>psalmos
tunc elaboravit.</em> Item <em>Commentaria super Ecclesiasten,
quae dilectissimis discipulis Oniae sacerdoti,
Candido presbytero, et Nathanaeli diacono nuncupavit.</em>
Nec non luculentissimos illos <em>septem aliorum
commentariorum libros, quos ad petitionem Gislae et
Richtrudae Deo dicatarum virginum,</em> suarumque
quondam in Anglia discipularum, <em>super Evangelium
sancti Joannis exaravit.</em> Praeterea Caroli regis praecepto,
tunc etiam Veteris ac Novi Testamenti Scripturas
omnes correxit, et correctas illi e sancto Martino
transmisit
<br>@ <nobr><sub></sub></nobr> Epistola quae praecedit libr. VI Comment. sancti
Joan. et epist. 131.. Psalterium Davidicum per hebdomadam
disposuit, quod sub inscriptione <em>Officiorum
per ferias a Joanne Baleo citatur, itaque a nobis ex
antiquissimo codice viri illustrissimi Jac.</em> Aug.
Thuani nunc primum editum est. Homilias seu conciones
per annum legendas ex antiquis Ecclesiae Patribus
collegit
<br>@ <nobr><sub></sub></nobr> Anonymus in ejus Vita.. Librum <em>De virtutibus et vitiis ad</em>
<nobr><sub></sub></nobr> Widonem sive Wittonem Marcae Britannicae comitem
<br>@ <nobr><sub></sub></nobr> Annal. inc. auctoris et Vita Caroli Magni. scripsit. Libellum de Antichristo, quem nonnulli
antehac <em>Rhabano, quidam etiam sancto Augustino
tribuerunt, elucubravit.</em> <em>Vitam et miracula
sancti Martini sub compendio mirifice arctavit.</em> Epistolas
denique multas eruditione plenas ad Adrianum
et Leonem summos pontifices, ad gloriosum regem
Carolum, ad Angelbertum primicerium palatii Pippini
regis, ad Megenfridum regalis palatii archarium, ad
Aericum sive Ehericum ducem Forojuliensem, ad
Magenharium comitem Senonensem, ad Flavium
Homerum Caroli regis auricularium, ad Paulinum
patriarcham Aquileiensem, ad Laidradum Lugdunensem
et Nefridium Narbonensem episcopos, et ad alios
plures magnae auctoritatis ac potentiae viros scripsit.
Nam de aliis ejus libris non adeo plane constat,
ubi vel quando compositi sunt: <em>Vita</em> duntaxat <em>sancti
Willibrordi, quam in Anglia;</em> Rhetoricisque et
Dialecticis praeceptionibus, quas in <em>palatio regis elaboravit,</em>
<nobr><sub></sub></nobr> exceptis. Tribuimus vero etiam illi <em>Libros</em>
Sacramentorum ac <em>De divinis Officiis, quia sub ejus
nomine jam antehac excusi sunt, etsi nec conjecturis
destituimur, ultimum ab eo nunquam fuisse
conscriptum.</em> Auctor enim illius quisquis sit, Galliae
Braccatae incolam se profitetur (cap. 34): exemplarque
vetusto stylo exaratum, cujus ope 12 capita
integra restituimus, quaestionem de Natalitiis sanctorum
capiti 18 subjunctam ascribit Elprico monacho,
qui juxta Trithemium floruit anno 1040 et demum
in eo (cap. 32) festivitatis omnium sanctorum
institutio Kalendis Novembribus memoratur, quo
die tamen eam longe post Alcuini obitum in Gallia
ac Germania celebrari coepisse, scilicet anno 835,
ex Sigeberto et aliis facile discitur. Quidquid sit,
plurima insuper ejus scripta feruntur, quae temporum
sive injuria sive negligentia adhuc latent. 
</p><p>
</p><h4>CAPUT XVIII.</h4>
<em>Ejus obitus, sepultura et sanctitas.</em>
<p><nobr><sub></sub></nobr> Tot igitur ac tantorum ingenii ornamentorum
laude clarus, sub umbra potentiae et sub tegmine
pietatis Caroli religiosam ducens vitam
<br>@ <nobr><sub></sub></nobr> Epist. 133.: totam
infirmitatis senectutisque suae consolationem in
Deum intendens, inter fratres in ecclesia sancti
Martini Deo fideliter servientes, tandem sicut desiderabat,
feliciter requievit
<br>@ <nobr><sub></sub></nobr> Epist. 129. anno Christi 804 secundum
omnium pene antiquorum testimonium
<br>@ <nobr><sub></sub></nobr> Odorannus, Chronicon Turonense et Lemovicense,
anonymus ejus Vitae scriptor, et alii.,
et ad coeli praemia evolans XIV Kal. Junias, in eadem
ecclesia cum epitaphio, quod ipse sibi vivens posuerat,
<nobr><sub></sub></nobr> a suis sepultus est. Falsum enim et quod Willelm.
Malmesb. asserit
<br>@ <nobr><sub></sub></nobr> Libr. I, cap. 3, de Gest. Reg. Angl, eum apud sanctum Paulum
in Cormaricensi coenobio diem obiisse: et quod alter
recentior annotat
<br>@ <nobr><sub></sub></nobr> Browerus libr. I, Antiq. Fuld. cap. 10., sepulturam in Hersfeldensi
ecclesia Fuldae vicina accepisse. Denique, post extremum
vitae diem beati quoque, sive sancti titulum
<nobr><sub></sub></nobr> promeruit, ut docent anonymus in ejus Vita,
Flodoardus lib. III Hist. Rem. cap. 21, sancti Martini
canonicus in Chronicis, et Rhabanus archiepisc.
Mogunciacensis in Martyrologio. Atque haec fere sunt
omnia, quae de Alcuino discere licuit ex ipsius Operibus. 

</p><h3>DE BEATO ALCUINO
CAROLI MAGNI PRAECEPTORE
TESTIMONIA VETERUM ET QUORUMDAM RECENTIORUM SCRIPTORUM.</h3>
<p><nobr><sub></sub></nobr> 
</p><p>I.
<em>Eginhartus in Vita Caroli Magni, apud Bouquet.,</em>
Script. Rer. Gallic. tomo V, pag. 99.
</p><p>In discenda grammatica Petrum Pisanum diaconum
senem audivit, in caeteris disciplinis Albinum cognomento
Alcuinum item diaconum, de Britannia Saxonici
generis hominem, virum undecunque doctissimum,
praeceptorem habuit: apud quem et rhetoricae
et dialecticae, praecipue tamen astronomiae
ediscendae plurimum et temporis et laboris impertivit.
</p><p>II.
<em>Sanctus Paulinus Aquileiensis patriarcha in epist.</em> ad
Carolum Magnum de libris, quos adversus Felicem
episcopum scripsit, apud Madrisium Opp. sancti
Paulini, pag. 168.
</p><p>Haec quippe specialia precum mearum libamina
singulariter, pectoris mei purissima incitante devotione,
in conspectu orthodoxi principis, terraeque
domini praelibare festino: quatenus hoc nostrum,
<nobr><sub></sub></nobr> licet non pretiosum, quodcunque tamen munusculum,
ad manus reverendissimi viri, et in divinis rebus
peritissimi et praeclari, Albini scilicet, summae
religionis praecipui oratoris vestri, mihique super
omnia flaventium favorum dulcissimi mella, urgentibus
vestris citius venerandis imperiis deferatur.
Nescio plane, si possim quandoque in alio haec congesta
volumine, inviolabili charitati illius meis
viribus impertire. Non quod his ille indigeat, sed ut
ex his clarius detur intelligi, cujus dilectionis et amicitiae
erga eum pleni amoris dulcedo meo semper in
pectore quantocius suaviter saporata dulcescat.
</p><p>III.
<em>Sangallensis monachus, lib.</em> I <em>de Gestis Caroli Magni,
apud Bouquetum, Script.</em> Rer. Gall. tomo V, pag.
107.
</p><p>Audito autem Albinus de natione Anglorum, quam
gratanter sapientes viros religiosissimus regum Carolus
<nobr><sub></sub></nobr> susciperet, conscensa navi venit ad eum. Qui
erat in omni latitudine Scripturarum supra caeteros
modernorum temporum exercitatus, ut pote discipulus
doctissimi Bedae, peritissimi post Gregorium
tractatoris. Quem usque in finem vitae jugiter secum
retinuit, nisi quando ad ingruentia bella processit,
adeo ut se discipulum ejus et ipsum magistrum
suum appellari voluisset. Dedit autem illi abbatiam
sancti Martini juxta Turonicam civitatem,
ut quando ipse absens esset, illic requiescere et ad
se confluentes docere deberet. Cujus in tantum doctrina
fructificavit, ut moderni Galli sive Franci antiquis
Romanis et Atheniensibus aequarentur. <em>Item
ibidem, pag.</em> 110: Gloriosissimus itaque Carolus per
totum regnum suum studia litterarum florere conspiciens,
sed ad maturitatem Patrum praecedentium
non pervenire condolens, et plus quam mortale laborans,
in hanc taediatus vocem erupit: «O utinam
haberem duodecim clericos ita doctos omnique sapientia
<nobr><sub></sub></nobr> sic perfecte instructos, ut fuerunt Hieronymus
et Augustinus.» Ad quod doctissimus Albinus
<nobr><sub></sub></nobr> ex ipsorum comparatione merito se indoctissimum
judicans, in quantum nullus mortalium in conspectu
terribilissimi Caroli audere praesumeret, maxima indignatione
concepta, sed parumper ostensa, respondit:
«Creator coeli et terrae similes illis plures non
habuit, et tu vis habere duodecim?»
</p><p>IV.
<em>Anonymus scriptor Vitae sancti Aldrici Senonensis archiepiscopi,
nec non Ferrariensis abbatis, apud
Mabill.</em> saec. IV, <em>Ben.,</em> pag. 568.
</p><p>Parentes sancti Aldrici eum Deo perpetuo serviturum
monasterio praesentaverunt, quod in honore
beatae Mariae erat fundatum: ubi sub Alcuino abbate,
magistro litterali, cui jam dicti coenobii (Ferrariensis
sc.) administratio tunc temporis erat commissa,
monachalis disciplinae suscepit insignia.
</p><p><nobr><sub></sub></nobr> V.
<em>Altfridus episcopus Monasteriensis in Vita sancti Ludgeri,
lib.</em> I <em>num.</em> 9 et 10, apud Mabil., saec. IV
<em>Ben.</em> part. I, <em>pag.</em> 21.
</p><p>Alcuinus illo in loco (Eboraci) tunc magister erat,
qui postea temporibus Caroli junioris (habita ratione
Caroli Tuditis avi sui, id est Caroli Magni) in
Turonis et in Francia magisterium exercuit: cui statim
vir prudens Liudgerus sedulo jungebatur, hauriendo
ob eo spiritualia dogmata. . . . . Liudgerus igitur
cupiens saturare se praelibati dulcedine favi,
petiit ab abbate Gregorio licentiam redeundi ad magistrum
Alcuinum. . . . . Tunc Gregorius et parentes
ejusdem Liudgeri quandoque precibus victi, direxerunt
eum ad praefatum magistrum Eboraicae civitatis
Anglorum, praebentes quae illi opus erant in via:
quem magister illustris Alcuinus cum magno suscepit
gaudio . . . . . et mansit ibi annis tribus et mensibus
sex, proficiens in doctrinae studio. . . . . Tunc Alcuinus
necessitate compulsus direxit Liudgerum cum
praefatis negotiatoribus: misit etiam cum eo et diaconem
<nobr><sub></sub></nobr> suum, nomine Putul, timens ne amore discendi
aliam regionis illius civitatem adiret et . . . aliquas
pateretur insidias. Dicebat enim, potius se velle
mori, quam ut filius suus dilectus illic quidquam
pateretur lethalis mali. Directus itaque Liudgerus
prospero cursu pervenit ad patriam suam, bene
instructus, habens secum copiam librorum. . . Diaconus
vero, qui venerat cum eo, juxta dispositionem
magistri Alcuini auctus benedictionibus, perrexit Romam,
iterum reversurus: qui etiam postea cum Alcuino
venit in Galliam in ordine presbyterii, quem
(<em>uti additur in cod.</em> Budicensi apud Bollandianos)
acceperat Romae cum licentia abbatis sui.
</p><p>VI.
<em>Anonymus scriptor Vitae sancti Liudgeri episcopi,
apud Mabillonium saec.</em> IV <em>Ben.</em> lib. I, <em>cap.</em> 6,
pag. 37.
</p><p>Eo tempore in Eboraica civitate famosus merito
<nobr><sub></sub></nobr> magister scholam Alcuinus tenebat, undecunque ad
se confluentibus de magna sua scientia communicans.
Hujus mox, ut illuc pervenerunt (Alubertus et Liudgerus),
Liudgerus familiarem amicitiam adeptus, spatio
quo inibi demorabantur, ad eum sedulo de scripturis
interrogantem accessit. Verum cum sacris ordinibus
perceptis ad eum, qui eos miserat, redeuntes
venirent, Alubertus cum Gregorio pii laborem
operis assumpsit. Porro Liudgerus Alcuini desiderio,
et amore discendi reditum, si fieri possit, meditabatur.
Quod cum saepius tentanti Gregorius tandem
difficillime concessisset, paratis cum ejus adjutorio
et parentum suorum, quae talis peregrinatio poscebat,
remeavit Britanniam. Suscipiens eum magister
honorabilis magna, cujus animum noverat, coluit
charitate, tribusque continuis annis paterna in monachorum
monasterio sollicitudine erudiens, quarto
anno dimidio apprime eruditum ad patriam remisit:
<em>Item cap.</em> 14: Gloriosus imperator Carolus ejus (Liudgeri)
<nobr><sub></sub></nobr> famam audiens, prodente eum maxime Alcuino
praeceptore quondam suo, qui eo tempore de
Britannia in Franciam venit, misit semel et iterum,
atque litteris Alcuini
<br>@ <nobr><sub></sub></nobr> Desunt hae litterae Alcuini ad Liudgerum. Nec illarum
mentionem facit Altfridus. ejusdem ad se eum venire
mandavit. <em>Et cap.</em> 35: «Vidit quoque hoc (<em>splendorem
lucis in obitu sancti Liudgeri</em>) et mirandus imperator
Carolus, qui eo tempore in Aquis palatio moratus
est. Eadem namque hora pro inspectione siderum
cum Alcuino
<br>@ <nobr><sub></sub></nobr> Ex hoc loco, inquit Mab., patet, Alcuinum superstitem
fuisse anno 809, quo obiit Liudgerus. Verum
<nobr><sub></sub></nobr> de hac circumstantia rursus nihil habet alter
Vitae scriptor Altfridus. Vid. Mab. Act. saec. IV, pag.
767, et libr. XXVII Annal., pag. 367, num. 29., a quo astrologiam didicerat,
fuerat egressus.»
</p><p>VII.
<em>Hariulfus in Vita sancti Angilberti, num.</em> 11, apud
Mab., saec. IV, <em>part.</em> I, <em>pag.</em> 117.
</p><p>Albinus a venerabili Angilberto accersitus Centulam
Vitam sancti Richarii antiqua simplicitate negligentius
digestam venusto sermone composuit,
praemissa operi praefatione ad eumdem gloriosum
Augustum Carolum, in qua patenter monstratur beati
Patris Richarii magna et pluriora fuisse miracula,
<nobr><sub></sub></nobr> quam ille exiguus Vitae ejus textus enarrabat. Antiphonas
quoque et responsoria vel hymnos de eodem
sancto composuit, ut magni Patris festivitas nihilominus
congrui officii habere videretur.
</p><p>VIII.
<em>Anscherus in Vita ejusdem sancti Angilberti, num.</em> 10,
apud Mab., pag. 128.
</p><p>Sane libellum de Vita sancti Richarii sermone
simpliciore digestum evocato ad se Albino magistro
comptius atque lucidius componi et transcribi fecit,
omissis illis miraculis, quae Domini confessor in diversis
locis, ac regionibus copiose patravit, de quibus
seorsum codex magnus habebatur. Hymnos etiam
tam nocturnos quam diurnos et antiphonas cum
responsoriis, sumpta materia de vita ipsius, idem
Albinus composuit.
</p><p><nobr><sub></sub></nobr> IX.
<em>Ardo seu Smaragdus in Victa sancti Benedicti abbatis
Anianensis, num.</em> 36, apud Mab. l. cit., pag. 205.
</p><p>Alcoinus quoque ex genere Anglorum, ordine levites,
sapientia praeclarus, sanctitatis merito venerabilis,
regens monasterium beati Martini confessoris,
qui fuit Turonensium pontifex, quique in aula gloriosi
imperatoris Caroli omni honore dignus habebatur,
audita expertaque viri Dei sanctitatis fama,
inviolabili se illi charitate conjunxit, ita ut ex suis
epistolis ei saepe directis, aggregatis in unum, unus
conficeretur libellus. Datis itaque illi muneribus postulat
obnixe sibi monachos dari; cui cum protinus
venerabilis pater assensum praebuisset, equos misit,
qui eos ferrent: quos in monasterio, cui nomen est
<nobr><sub></sub></nobr> <em>Cormarine, quod aedificaverat, collocavit.</em> Fuere etiam
et hi, ut reor, XX cum praelato sibi magistro; ad
quorum bonum conversationis exemplum, magna
est aggregata multitudo monachorum.
</p><p>X.
<em>Paschasius Radbertus in Vita sancti Adalhardi abb.,</em>
num. 21, apud Mab. l. cit., pag. 316.
</p><p>Ob hoc autem (Adalhardus) ab aliquibus, ut epistolae
magistri Albini ferunt, Antonius vocabatur; a
nonnullis vero Aurelius Augustinus.
</p><p>XI.
<em>Beatum Alcuinum scripsisse Vitam Caroli Magni dicitur
in fine Vitae ejusdem imperatoris ab Eginhardo
editae, apud Bouquet, tom.</em> V Script. Rer. Gallic.
pag. 103 his verbis.
</p><p>Reliqua actuum ejus gesta, seu et quae in carminibus
vulgo canuntur de eo non hic pleniter descripta:
sed require in Vita, quam Alcuinus de eo scribit.
<nobr><sub></sub></nobr> <em>Quae verba vitae ab Eginhardo scriptae ab alio quodam
addita habentur ex uno cod.</em> ms. bibliothecae
Thuanae.
</p><p>XII.
<em>In Spicilegii d᾽Acheriani tom.</em> IV, pag. 485, in Thesauro
monasterii Centulensis anno 831 descripti memoratur
</p><p>Missalis Gregorianus et Gelasianus modernis temporibus
ab Albino ordinatus. Et Lectionarius plenarius
a supra dicto Albino ordinatus.
</p><p>XIII.
<em>In egregio codice ms.</em> Carnutensis ecclesiae, continente
librum, qui Comes vocatur, teste Mabillonio, saec. IV
<em>Ben.</em> in additionibus et correctionibus pag. 767 haec
verba leguntur post medium.
</p><p>Hunc codicem, qui ab ecclesiasticis viris <em>Comes
appellatur, tua, lector, noverit perspicacitas, ab eo
codice sumptum, quem constat ab Albino,</em> eruditissimo
<nobr><sub></sub></nobr> viro, Carolo sapientissimo imperatore praecipiente,
lima rectitudinis esse politum atque emendatum.
Qui codex licet a multis haberetur, a plerisque
tamen mendose et non bene distincte legebatur. Ob
id studii fuit ejusdem Dei cultoris, ut a praefato viro
ad purum corrigeretur, et distinctionibus artis grammaticae
pronuntiandi gratia distingueretur: ita videlicet,
ut legentibus ejusdem codicis textus iter planum
panderet, et audientium auribus nihil inconsonum
afferret, simplices quoque errare non sineret.
Nobis autem curae fuit ita hunc emendate atque distincte
transcribere, sicut ab eodem magistro emendatus
exstat atque distinctus, etc.
</p><p>XIV.
<em>Amalarius Libr.</em> de ordine Antiphonarii cap. 58 in
Bibliotheca PP. tom. XIV, Edit. Lugdun., de Responsoriis
Psalmorum, pag. 1056.
</p><p>Audivi illos canere in isto ordine, quando videbar
<nobr><sub></sub></nobr> puer esse ante Albinum doctissimum magistrum totius
regionis nostrae, cujus auctoritate delectatus et
fretus, postquam libertate usus sum canendi, quae
congrua mihi videbantur, coepi illos canere ab Octavis
Pentecostes usque Kalendas Julii. <em>Et cap.</em> 67 de
Officio in Dedic. Eccles. pag. 1058: Audivi illas (antiphonas)
in ea festivitate canere Albinum, doctissimum
magistrum nostrae regionis, de quo saepe mentionem
facio.
</p><p>XV.
<em>Teganus in epist.</em> ad Hattonem, apud Martene, tom. I
Ampl. Collect., pag. 84.
</p><p>Cum mihi diu cogitanti quid ex paupertate mea
<nobr><sub></sub></nobr> vestrae serenae praesentiae praesentare potuissem . . .
nihil aliud ad mentem cucurrit, nisi ut aliquod opusculum
sanctorum Patrum vobis dirigerem, in quo
sanctum ingenium vestrum exercere potuissetis: et
ideo istud volumen vobis transmisi, quod sanctus
Alcuinus, summus scholasticus ex variis libris sancti
Augustini congregavit in unum; quod peritissimo
ac nobilissimo imperatori Carolo tradidit: sicut maxima
necessitas est mortalium de divina natura ac
essentia; de aeterna gignentia Dei Patris; de aeterna
nativitate Filii Dei; de aeterna processione Spiritus
sancti. etc.
</p><p>XVI.
<em>Lupus Ferrariensis in epist.</em> 11 ad Lotharium regem,
tom. XV Bibl. PP. pag. 9.
</p><p>Cellam sancti Judoci, quam magnus Carolus quondam
Alcuino ad eleemosynam exhibendam peregrinis
commiserat, beatae memoriae pater vester nobis ea
ratione concessit, sicut edictum illius attestatur, ut
<nobr><sub></sub></nobr> quod eleemosynae superesset, in nostrum usum cederet.
<em>Idem in epist.</em> 20 ad Altuinum, ibid. pag. 12:
In versibus moralibus, quos Alcuinus dicitur edidisse
statera sic posita est:

</p><p>Non tibi sit modius duplex, nec statera duplex.
</p><p>XVII.
<em>Ex antiquis monumentis monasterii sancti Vedasti
Ferreolus Locrius in Chronico suo Belgico haec
refert apud Lambecium Comment.</em> de Bibl. Caes.
Vindob. lib. II, <em>cap.</em> 5, pag. 402.
</p><p>Raddo (abbas sancti Vedasti) ad res instaurandas
divino munere datus anno 795 exspectationi
omnium cumulate respondit; qui ambustum foedatumque
incendio templum magnifice instauravit. . .
Missale implicatum satis (ut ferebat conditio temporis)
examini Alcuini subjecit; cujus descriptae
etiamnum exstant apud nos ad Raddonem epistolae,
atque aliquot versus, quibus Opera ejusdem posteritati
<nobr><sub></sub></nobr> commendat.
</p><p>XVIII.
<em>Annales Fuldenses ad annum 794 apud Bouquet, tom.</em>
V Script. Rer. Gallic., pag. 330.
</p><p>His temporibus Alcuinus, cognomento Albinus,
sanctitate et doctrina clarus habetur.
</p><p>XIX.
<em>Rhabanus Maurus in Martyrologio.</em>
</p><p>Decimo quarto Kal. Junii, depositio domini Alcuini.
</p><p>XX.
<em>Anastasius Bibliothecarius in Vita Adriani I papae,
Edit.</em> Muratorii tom. III, p. 184.
</p><p>Post haec conjunxerunt ad sedem apostolicam
missi saepius dicti Caroli excellentissimi regis Francorum
et patritii Romanorum; id est, Georgius
sanctissimus episcopus, Gulfardus religiosus abbas
et consiliarius, seu Albinus, deliciosus ipsius regis,
<nobr><sub></sub></nobr> inquirentes si praefatus Longobardorum rex abstultas
civitates et omnes justitias beati Petri reddidisset,
sicut false in Franciam dirigebat, asserens se
omnia reddidisse.
</p><p>XXI.
<em>Hincmarus et reliqui episcopi suae provinciae in epist.</em>
ad Carolum regem priori operi contra praedestinatianos
praefixa tom. I Operum Hincmari.
</p><p>Eorum etiam sententias, qui divina dignatione,
postquam ipse canon a beato Gelasio conscriptus
est, sensu et doctrina catholica et sanctitate conversationis
in Ecclesia floruerunt, et ab ipsorum
orthodoxorum Patrum, qui in eodem canone annotati
sunt, fideli, quia catholica, doctrina nihil dissonum,
nihil diversum scripserunt vel docuerunt, reverentia
pari amplectimur; veluti venerabilis Bedae
presbyteri, etc., ac venerandae memoriae Paulini patriarchae
Aquileiensis parochiae atque Alcuini viri
<nobr><sub></sub></nobr> religiosi et docti: quorum fidem et doctrinam apostolica
sedes Romana non solum benignissime acceptavit,
verum et multis laudibus extulit, sicut in
scriptis ipsius sanctae sedis invenimus, quae ecclesiae
nostrae ab eadem ecclesiarum matre acceperunt,
tempore divae memoriae Caroli imperatoris, quando
synodus pro cognita infidelitate Felicis est habita,
et ad Romanam Ecclesiam, velut ad apicem ecclesiarum
transmissa. Sed et eorum scripta qui legit,
quam sint laudanda et recipienda intelligit. <em>Flodoardus
Hist.</em> Rhemensis Eccles. lib. III, <em>apud Sirmondum
tom.</em> IV Op. cap. 21, pag. 165, refert, Hincmarum
in epist. ad Rhabanum Maguntiae praesulem
asserere, hunc beatum Rhabanum solum tunc temporis
de discipulatu beati Alcuini relictum.
</p><p>XXII.
<em>Micrologus de Eccles.</em> Observ. cap. 60 tom XVIII.
Bibl. PP., pag. 490.
</p><p>Sciendum autem quemdam Albinum magistrum
<nobr><sub></sub></nobr> Caroli imperatoris rogatu sancti Bonifacii archiepiscopi,
ut aiunt, missales orationes de sancta Trinitate
composuisse; et in secunda feria de sapientia; in
tertia de Spiritu sancto; in quarta de charitate;
in quinta de angelis; in sexta de cruce; in sabbato
de sancta Maria. <em>Et paulo post:</em> Fecit tamen idem
Alboinus in sancta Ecclesia non contemnendum
opus. Nam Gregorianas orationes in Libris Sacramentorum
collegisse asseritur, paucis aliis adjectis,
quas tamen sub obelo notandas esse indicavit. Deinde
alias orationes sive praefationes, etsi non Gregorianas,
ecclesiasticae tamen celebritati idoneas
collegit, sicut prologus testatur, quem post Gregorianas
orationes in medio ejusdem Libri collocavit.
</p><p>XXIII.
<em>Hermannus Contractus in Chronico ad ann.</em> 799, apud
Bouquet, tom. V, pag. 369.
</p><p>His temporibus Alcwinus, qui et Albinus, apud
<nobr><sub></sub></nobr> reges caeterosque, vita et doctrina clarus habetur.
</p><p>XXIV.
<em>Odorannus monachus sancti Petri Vivi Senon.</em> in
Chronico, apud Du Chesne tom. II Script. Franc.
pag. 636.
</p><p>Anno 804 obiit Alcuinus philosophus, abbas sancti
Martini. <em>Eadem quoad annum obitus beati Alcuini
habentur in diversis Chronicis apud Bouquet
tom.</em> V saepius cit. pag. 386, C.
</p><p>XXV.
<em>Sanctus Odilo abbas Cluniacensis in Vita sancti Majoli
decessoris sui tom.</em> II Maii Boland., pag.
687, edit. Venet.
</p><p>Ego vero ultimus servorum illius servulus non
alia, sed ea quae ipsi praefati sunt stylo paupere ac
brevissimis distinctionibus capitulatim quoquo modo
ausus sum annotare, secutus Alcuinum majoris Caroli
imperatoris magistrum: sic et impar eo, quantum
<nobr><sub></sub></nobr> peccator justo, illitteratus perito, fari nesciens
facundissimo. Ille summi et incomparabilis viri et
sanctissimi sacerdotis Martini Vitam a Severo Sulpitio
altissimo stylo descriptam dictis plenioribus
elucidatam, ad nostram nostrorumque similium destinavit
notitiam. Sicut nemo post apostolos beatissimo
aequatur Martino, ita et ego multum me imparem
profiteor Alcuino.
</p><p>XXVI.
<em>Ex Necrologio ms.</em> capituli metropolitani Salisburgensis
scripto circa finem saec. XI.
</p><p>IX Kal. Febr. Arn. archiepiscopus obiit, duodecimus
a sancto Ruperto, primus archiepiscopus, decor
et honor hujus ecclesiae: qui inter alia innumera
et laudabilia Opera plus quam 150 volumina jussit
hic conscribi, cujus Vitam Albinus magister Caroli
per sua scripta plurima, quae hic apud nos sunt, multum
collaudat et extollit.
</p><p><nobr><sub></sub></nobr> XXVII.
<em>Rogerus de Hoveden, parte priore Annalium Rer.</em> Angl.
</p><p>Anno 792 Carolus rex Francorum misit Synodalem
Librum ad Britanniam sibi a Constantinopoli
directum. In quo libro multa inconvenientia et verae
fidei contraria reperiebantur; maxime quod pene
omnium orientalium doctorum, non minus quam
trecentorum et eo amplius episcoporum, unanima
assertione confirmatum fuerit, imagines adorari debere:
quod omnino Ecclesia Dei execratur. Contra
quod scripsit Albinus epistolam, ex auctoritate divinarum
Scripturarum mirabiliter affirmatam, illamque
cum eodem libro ex persona episcoporum et
principum nostrorum regi Francorum attulit. <em>Eadem
habet Mathaeus Westmonasteriensis ad annum 793.</em>
</p><p>XXVIII.
<em>Wilhelmus Malmesburiensis libr.</em> I <em>de Gestis Reg.</em>
Angl. cap. 3.
</p><p><nobr><sub></sub></nobr> Hic est Alcuinus, qui a regibus Angliae missus ad
regem magnum Carolum ibi apud eum seu terrae
amoenitate seu regis humanitate captus resedit, magnique
apud eum habitus imperialem animum, quantum
ab aulicis curis vacabat, dialectica, rhetorica
et etiam astronomia probe composuit. Erat enim
omnium Anglorum quos quidem legerim, post beatum
Adelmum et Bedam, doctissimus, multisque
libris ingenii periculum fecit. Jacet in Francia apud
sanctum Paulum de Cormarico: quod coenobium
Carolus Magnus ejus consilio construxit; unde hodieque
quatuor monachorum victus et potus pro
ejusdem Alcuini anima quotidianae infertur eleemosynae
in eadem Ecclesia.
</p><p>XXIX.
<em>Honorius Augustodunensis libr.</em> de Luminibus Ecclesiae
tom XX Bibl. PP., pag. 1038.
</p><p>Alcuinus natione Anglus, Eboraicae civitatis diaconus,
officio scholasticus, dignitate abbas, magister
<nobr><sub></sub></nobr> Caroli imperatoris scripsit breviter omnes liberales
artes ad praedictum imperatorem, et multa
alia praeclara.
</p><p>XXX.
<em>Sigebertus Gemlacensis monachus in Chronico ad
annum 790 Bouquet tom.</em> V, pag. 337.
</p><p>Alchuinus de Britannia oriundus, magister deliciosus
regis Caroli, scientia litterarum praepollet in
Gallia, cujus praecipue magisterio ipse rex omnes
artes liberales didicit.
</p><p><em>Idem de illustribus Ecclesiae scriptoribus cap.</em> 82.
</p><p>Alhuinus sive Albinus, de Britannia oriundus et
inde ab imperatore Carolo evocatus et tanta familiaritate
ei acceptus, ut appellaretur imperatoris
<em>deliciosus, cujus maxime magisterio ipse imperator
omnibus liberalibus artibus initiari satagebat, multa
scripsit.</em> Scripsit in Genesin Dialogum, ad Widonem
comitem De virtutibus et vitiis librum, de quibusdam
psalmis Enchiridion. Fecit tractatus super
<nobr><sub></sub></nobr> Evangelium Joannis. Scripsit ad ipsum imperatorem
libros de Sancta Trinitate. Respondit Quaestionibus
a Fredegiso sibi propositis. Scripsit Prognosticon
de futuro saeculo. Scripsit ad Eulaliam virginem
de natura et immortalitate animae. Jussu imperatoris
correxit divinam bibliothecam, et alia
nonnulla scripsit.
</p><p>XXXI.
<em>Chronicon Turonense abbreviatum.</em> Quercetanus h. loc.
</p><p>Anno 796 Carolus rex instituit canonicos in ecclesia
beati Martini Turonensis auctoritate Adriani papae,
eisque sanctum Alchoinum magistrum suum abbatem
praefecit. <em>Et paulo post:</em> Anno 804 sanctus
Alchoinus obit.
</p><p>XXXII.
<em>Chronicon aliud Turonense majus, ad annum 791 ibid.</em>
</p><p>Nec multo post Carolus auctoritate Adriani papae
canonicos in ecclesia beati Martini posuit et eis
<nobr><sub></sub></nobr> magistrum suum Albinum, id est, Alchoinum, praefecit.
Erat autem Alcuinus natione Scotus, ingenio
clarus, mirabilis philosophus, non tantum praepollens
scientia litterarum, quantum et honestate morum
studioque virtutum.
</p><p>XXXIII.
<em>Helinandus apud Vincentium Bellovacensem libr.</em>
XXIII <em>Speculi historialis, cap.</em> 173.
</p><p>Hic Alchuinus a regibus Angliae pro pace missus
ad Carolum, ab eo fotus est hospitio et apud eum
resedit, vir undecunque doctissimus; qui Carolum
instituit in dialectica et rhetorica et praecipue in
astronomia. Hic omnium Anglorum post beatum
Adelmum et Bedam doctissimus fuit et pluribus libris
ingenii periculum fecit. Praelatus est institutus
a Carolo monasterio beati Martini Turonensis. <em>Hic
inseritur historia seu fabula de exterminatoribus Angelis,
monachos Turonenses nimis deliciose viventes,
uno excepto, gladio percutientibus et interficientibus.</em>
<nobr><sub></sub></nobr> Pergit dein Helinandus: Hoc itaque monasterium
post hoc, ut dictum est, donante Carolo suscepit
regendum Alchuinus, scientia vitaque praeclarus,
qui et sapientiae studium de Roma Parisiis transtulit,
quod illuc quondam a Graecia translatum fuerat
a Romanis. <em>Et Vincentius ipse loc.</em> cit., cap. 174:
Scripsit autem Alchuinus, qui et Albinus de Sancta
Trinitate libros tres. Scripsit et ad discipulos suos
Dialogorum librum unum. Sententiarum librum
unum. Super Genesim ad litteram librum unum.
Super Cantica Canticorum librum unum. Epistolarum
librum unum. Super Ecclesiasten librum unum.
Super Joannem libros septem. Ad Eulaliam virginem
de ratione animae librum unum. Ad Fredegisum
Dialogum de Trinitate librum unum.
</p><p>XXXIV.
<em>Canonicus Senonensis anonymus, qui gesta Senonensium
archiepiscoporum scripsit ad annum 779.</em>
</p><p><nobr><sub></sub></nobr> Illo tempore florebat Alcuinus alumnus et eruditor
Caroli Magni. Philosophus erat, Anglicus genere.
Ab ipso Carolus Magnus omnes artes liberales
didicit. Huic Alcuino Carolus commisit monasterium
sancti Martini Turonensis regendum. <em>Et
postea:</em> Anno Domini 804 obiit Alcuinus, qui regem
Carolum docuerat.
</p><p>XXXV.
<em>Guillelmus Nangius in Chronico.</em>
</p><p>Anno 806 <strong>(Leg. 804)</strong> Alcuinus magister Caroli
Magni quem ecclesiae sancti Martini Turonensis praefecerat,
obiit.
</p><p>XXXVI.
<em>Guillelmus Durandus Mimatensis episcopus, lib.</em> VI
<em>Ration.</em> divin. offic., cap. 114.
</p><p>Rursum cum Attila rex, qui Christianos persecutus
est, vere omnia volumina Christianae religionis
destruxisset Alchuinus magister Caroli et Ludovici
<nobr><sub></sub></nobr> filii ejus, rogatu Bonifacii archiepiscopi Maguntini,
multa de ecclesiasticis officiis conscripsit. Unde
et Maguntino concilio approbante, ut habetur de
Consecr. distinct. 5, instituit, quod a festo Paschae
usque ad Dominicam istam tres tantum dicerentur
lectiones, etc.
</p><p>XXXVII.
<em>Radulfus decanus Tungrensis libr.</em> de Observantia
canonum, propos. 10, tom. XXVI Bibl. PP., p. 297.
</p><p>Primo autem plures nationes per totum tempus
Paschale tres tantum psalmos et tres lectiones dicere
contendunt et dicunt; allegantes, quod Alcuinus magister
Caroli et Ludovici filii ejus, rogatu Bonifacii
archiepiscopi Moguntini, approbante concilio Moguntino,
illud instituisset. Sed hoc reprobat Guilhelmus
et dicit oppositum concludi in Ascensione Domini,
ubi sunt novem responsoria et novem psalmi cum
eorum antiphonis.
</p><p><nobr><sub></sub></nobr> XXXVIII.
<em>Magnum Chronicon Belgicum ad annum 770.</em>
</p><p>Isto tempore floruit Albinus qui et Alcuinus, Caroli
eruditor, genere Anglicus, clarus ingenio in philosophia
excellentissimus; non tantum in scientia, sed et
morum honestate praeclarus; a quo Carolus didicit
omnes artes liberales. <em>Et paulo post:</em> Eidem Alcuino
Carolus commisit monasterium sancti Martini Turonense
regendum. Nam monachi praeteritae religionis
obliti adeo deflexerunt, ut sericis induti vestibus
et deauratis calceamentis incederent, carnis oblectamenta
sequendo, etc. Istius coenobii post hoc
factus fuit abbas Alcuinus in omni sanctitate reformator;
et post laudabilem vitam obiit, sepultus apud
sanctum Petrum.
</p><p>XXXIX.
<em>Huldricus Mutius in Chronico Germanorum libr.</em> VIII,
<em>apud Pistorium tom.</em> II Script. Germ., pag. 677,
<nobr><sub></sub></nobr> edit. Ratisbon. 1726.
</p><p>Ipse (nempe Carolus rex) usus est praeceptoribus
Petro Pisano in litteris Graecis. In dialecticis et rhetoricis
et astrorum scientia, mathematicisque omnibus
usus est praeceptore Britanno Alcuino diacono.
Scribunt auctores, quod hic Alcuinus a rege Angliae
legatus missus sit ad Carolum de magnis regnorum
negotiis: et sic alterum alteri cordi fuisse, ut manserit
Alcuinus apud Carolum.
</p><p