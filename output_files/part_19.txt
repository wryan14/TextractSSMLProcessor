m obtinuit. Quod etiam
ante mortem consensus omnium confirmavit. Non
itaque postea valet infringi quod antea nullo modo
potuit improbari.
</p><p>II. Quicunque testatori reperitur ingratus, insuper
et contumeliosus existat, ipse sibi testis est quia
<nobr><sub></sub></nobr> testamento dignus non est. Verbi causa: Chanaan
patris inexhonoratio servum constituit; Esau propter
intemperantiam primogenita perdidit; Ruben junioribus
fratribus contumelia paterna postposuit. Ad
postremum quoque: <em>Qui maledixerit patri</em> <strong>(Exod.
XXI, 17; Lev. XX, 9)</strong>, et reliqua.
</p><p>III. Benedictiones patrum in filio haereditare genuinum
est. Contra leges autem naturae pugnant,
qui parentibus inobedientiam seu contumaciam parant.
Legitimus igitur haeres erit, qui praefixos ordines
erga parentes tenuerit.
</p><p>IV. Aliud est indebite clementer admitti, aliud ex
debito competenter ascribi. Nec possunt ex debito
repeti, quae prorsus indebite concessum est adipisci.
Diversitas siquidem meritorum diversitates exigit
<nobr><sub></sub></nobr> praemiorum.
</p><p>V. Quod optime natus, et haereditatem legitime
consecutus, neque legis antiquae seu novae contemptor
inventus, nec adversus patrem saucius, neque contra
populum vulneratus, magnam debeat haereditandi
gerere, Domino miserante, fiduciam.
</p><p>VI. Fracto capite subjecta quaeque languere perspicuum
est, cum de firmitate capitis totius proveniat
incolumitas corporis; nec possunt ea sanitate membra
subdita gloriari, quam constat in capite non haberi.
</p><p>VII. Hic si veritas quaeritur, non est incognita;
si ratio, non est ambigua; si auctoritas, non est incerta.
Quoniam et auctoritas supereminet, et ratio
patet, et veritas abscondi non potest.
</p><p><nobr><sub></sub></nobr> {191} VIII. Tripartita distributione videntur ista
omnia includi, consulentium scilicet, ac nocentium,
et eorum qui sic inter utrosque semper ambigui sunt,
ut quos obtinere perspexerint, eis se continuo socient.
Sunt ergo consulentes utiliter adjuvandi, resistentes
<nobr><sub></sub></nobr> autem viriliter obviandi; dubii vero vel
rationabiliter attrahendi, vel circumspecte dissimulandi;
cunctisque monstrandum, nec auctoritatem
posse corrumpi, nec rationem vinci, nec veritatem
penitus superari.
</p><p>IX. Populus juxta sanctiones divinas ducendus est,
non sequendus; et ad testimonium personae magis
eliguntur honestae. Nec audiendi qui solent dicere:
<em>Vox populi, vox Dei.</em> Cum tumultuositas vulgi semper
insaniae proxima sit.
</p><p>X. Vulgare proverbium est: De duro superatur
aliquid, de molli vero remanet nihil. Debet tamen et
sapientia ministrare constantiam, et constantia perficere
sapientiam, ut sit constantia sapiens, et sapientia
constans.
</p><p><nobr><sub></sub></nobr> XI. Sic exercenda est praedicatio pacis, ne sub
nomine pietatis inducatur assertio falsitatis. Nam
sicut pacem rumpere pessimum est, ita veritatem
negare blasphemum. Multum sibi denique concinunt
verax unitas et pacifica veritas.
</p><p>XII. Haec et ejusmodi, reor, inculcanda simplicibus;
eo quod ignorantia veritatis cogat errare quamplurimos.
Porro veritate manifestata contrarii confundentur,
amici solidabuntur, universi vero pariter
excusatione carebunt.
</p><p>Ista, supplico, dignanter ac diligenter inspicite.
Vestrae siquidem fidelitatis immensitas parvitatem
meam reddit impatientem pro vobis, facit etiam
supra vires audentem. Enim vero fidem non perdit,
nisi qui nunquam habuit. In cujus manu sunt reges
<nobr><sub></sub></nobr> et jura regnorum, ipse coronas vestras multiplicet,
tueatur, obumbret.
<br>@ <nobr><sub></sub></nobr> Edit. Quercet. 59, Canis. 34. <strong>(Froben. 128.)</strong>
</p><h4>EPISTOLA CLXVII.
AD PETRUM ARCHIEPISCOPUM.</h4>
<em>Commendat se paternis affectibus et sacris orationibus.</em>
<p>Dilectissimo in Christo Patri
<br>@ <nobr><sub></sub></nobr> <em>Petro archiepiscopo.</em> Mediolanensi, ad quem sequentem
scripsit epistolam. Rexit Ecclesiam Mediolanensem
ab anno 783 usque ad annum 804, quo ad
superos abiit. COINT. et UGHELL.---Exstat hujus
Petri, qui et Oldradus dictus est, epistola elegantissima
ad Carolum Magnum de translatione sancti
Augustini Papiam anno 725 facta. CANISIUS.---Nihil
in hac epistola reperitur quo Angilbertus Romam
pergens commendetur huic archiepiscopo, quod tamen
Mabill. asseruit lib. XXVI Annal. Ben., pag. 318. Petro archiepiscopo,
Albinus aeternae beatitudinis salutem.
</p><p>Memor dulcissimae humilitatis et dilectionis vestrae,
ingemisco absentiam illius, cujus charitatis flamma
in corde ardescit filii. Quanta est hujus saeculi infelicitas,
quae tam charos disjungit amicos, quae filium
separat a patre. O si pennas aquilae habuissem, ut
altitudines Alpium velocior Euro transvolare valuissem!
quam cito ante paternos stetissem pedes, ut
refrigerarem ex paterna visione pectoris mei ardorem.
<nobr><sub></sub></nobr> Sed quia hoc fieri non valet, induamur nos
duplicis charitatis pennis: simus in Christo semper
praesentes, qui sumus in saeculo absentes. Quid est
charitas, nisi unitas animorum, dicente ipsa Veritate,
dum pro suis oraret ad Patrem: <em>Pater,</em> conserva
<nobr><sub></sub></nobr> eos in nomine tuo, quos dedisti mihi, ut sint
unum, sicut et nos unum sumus <strong>(Joan. XVII, 11)</strong>? Ego
vero filius tuus obsecro te per ejus misericordiam,
qui haec dixit, ut in sanctissimo paternae memoriae
thesauro filii tui Alcuini nomen habeas reconditum,
et inter dignissimas Deo oblationes orationum tuarum,
vel semel, ore proferas.
</p><p>Quanta tibi, Pater optime! apud pietatis remuneratorem
Dominum Christum remanet merces, si me
peccatorum ponderibus praegravatum ab iniquitatis
{192} oneribus paternae misericordiae precibus sublevare
coneris. Fateor me tantae auctoritatis degenerem
esse filium; tamen junioris filii qui a patre in
longinquam recessit regionem, roboratus exemplo
audeo dicere: <em>Pater peccavi in coelum et coram te;</em>
<nobr><sub></sub></nobr> ideo non sum dignus vocari filius tuus <strong>(Luc. XV, 21)</strong>.
Et te credo paternae memorem pietatis, laetis revertenti
occurrisse amplexibus: prudentiam quoque
tuam recordari beatissimi Job pro filiis dilectionis
[<em>Al.,</em> devotionis], qui quotidie pro illorum prosperitate
Deo sacrificia offerre studuit <strong>(Job. I, 5)</strong>, valde
desiderans, quos saeculo genuit Deo enutrire. Ideo
in omnibus tentationibus, <em>tanquam aurum in fornace
probatus inventus est</em> <strong>(Sap. III, 6)</strong>. Laus enim patris
in salute exstat filiorum, et merces pastoris in multiplicatione
gregis accrescit. Nam et ipse princeps
pastorum post resurrectionis gloriam beato Petro,
ob confessionis trinae in suo amore soliditatem, pascendas
oves, quas pio redemit sanguine, commendavit
<nobr><sub></sub></nobr> <strong>(Joann. XXI)</strong>.
</p><p>Tuum est, Pater sancte, absentes precibus adjuvare,
praesentes verbis erudire, exemplis confortare,
ut paterna pietas et pastoralis devotio omnibus prosit
in salutem. <em>Patres</em> igitur <em>filiis thesaurizare solent</em>
 <strong>(II Cor. XIII, 14)</strong>; tu vero beatitudinis thesauros tuis
relinque nepotibus, ut per longas ecclesiasticae eruditionis
series coelestis regni gloria tibi semper augeatur.
Opto, si fieri valeat, quatenus me tuae paternitatis
litteris reficias, ut aviditatis meae oculis
legam, quod auribus audire voluissem, si forte fieri
potuisset [<em>Al.,</em> valuisset]. Concessum est enim humano
generi pectoris arcana chartis mandare, et
litteris innotescere tacentibus quod lingua non valet
loquente. Nam et beatus Paulus apostolus absentes
<nobr><sub></sub></nobr> filios piis admonitionibus [<em>Al.,</em> pietate admonitionis]
saepius erudire solebat, ut quotidiana litterarum
lectio aeternam patris praeceptorum, mentibus filiorum
<nobr><sub></sub></nobr> infigeret memoriam. Sanctitatis vestrae auctoritatem
divina pietas ad exaltationem et gaudium
sanctae suae Ecclesiae longaeva prosperitate custodire
dignetur, Pater dilectissime!
<br>@ <nobr><sub></sub></nobr> Froben. epist. 196.
</p><h4>EPISTOLA CLXVIII.
AD PETRUM ARCHIEPISCOPUM.
(Anno incerto.)</h4>
<em>Gratitudinem suam significat ob paternam benevolentiam;</em>
Liudgardam commendat, a qua ei dona
mittuntur.
<p>Sanctissimo Patri Petro archiepiscopo humilis tuae
charitatis Albinus filius salutem.
</p><p>Dulce mihi est saepius tuae scribere reverentiae,
Pater optime, si portitorum fides et opportunitas adfuisset;
tamen si charta non currat, charitas non
<nobr><sub></sub></nobr> dormitat, sed suaviter vigilat, et salubriter memorat
paternitatis vestrae pietatem, qua me, licet minus
dignum, in filii dignitatem suscepisti, familiaritate
fovisti, admonitione roborasti; quae omnia pius cunctorum
remunerator bonorum aeterna sibi mercede
retribuere dignetur.
<br>@ <nobr><sub></sub></nobr> <em>Liudgarda.</em> Regis Caroli conjux, cujus in aliis
quoque epistolis saepius meminit. Liudgarda vero femina religiosa, Deo fidelis et
regi, scutellam argenteam et unum
<br>@ <nobr><sub></sub></nobr> <em>Storacem.</em> Pallium puto storacium, quale ipsemet
Alcuinus Fuldensibus fratribus misit ad tegendum
corpus sancti Bonifacii, de quo vid. not. ad
epist. 142. storacem in
elymosinam sui vestrae sanctitati direxit, ut videatur
dividendum, secundum voluntatem Dei: et quia
ego filius tuus mediator in hac legatione sum, obsecro
ut eam in filiae dilectionem suscipere digneris;
habet enim voluntatem bonam prodesse servis Domini
et sanctae suae Ecclesiae. Quapropter diligentius
deprecamini pro salute et prosperitate illius, ut divina
<nobr><sub></sub></nobr> illam gratia longaeva custodiat sospitate.
<br>@ <nobr><sub></sub></nobr> Edit. Quercet. 34, Canis. 18; collata cum codd.
mss. (Apud Froben. epist. 129.)
</p><h4>EPISTOLA CLXIX.
AD PONTIFICEM RIGBODUM TREVIRENSIS CIVITATIS
COGNOMENTO MACHARIUM.</h4>
<em>Conqueritur de absentia amici, et intermisso commercio
epistolico.</em> Reprehendit in eo nimium amorem
Maronis.
<p>Pio Patri et amico charissimo
<br>@ <nobr><sub></sub></nobr> <em>Machario.</em> Hoc cognomen fui Richbodi Trevirensis
episcopi, ut ex titulo hujus epistolae, quem ad
aliam epistolam, quae intercidisset, pertinere perperam
Canisius credidit, colligitur. Ita enim ibi sonat:
<em>Ad pontificem Ricbodum Treverensis civitatis,
etc.</em> Idem deinde in inscriptione vocatur <em>Macharius.</em>
<nobr><sub></sub></nobr> Canisium fefellit titulus, in codice quo usus est depravatus,
qui talis erat: <em>Ad pontificem Richbodum
Treverensis civitatis et conventum, cujus vocis loco
legendum fuit:</em> <em>Cognomento Macharium, ut apud
Quercetanum.</em> Porro Richbodus antea monachus et
abbas Mediolacensis (an Laurisheimensis?) anno 791,
ad episcopatum Trevirensem promotus fuit, ut habet
cod. ms. synchronus coenobii S. Maximini apud
Hontheim Hist. Trevir. tom. I, pag. 63. Alcuino igitur
praeceptore usus est, quando is primo in Franciam
venit. Is etiam est cui Alcuinus libellum Felicis
Urgellitani ad refutandum tradi voluit. Obiit Richbodus
anno 804, ut habent ejus temporis Annalistae
Loisellianus, Fuldensis et alii. Vid. Mabill., lib. XXV,
Annal., n. 44, etc. Machario monacho
et pontifici, Flaccus [<em>Cod.</em> Sal., Filius] Albinus in
charitate Christi salutem.
</p><p>Quod Deus conjunxit, saeculum non separet [<em>Can.,</em>
separat]. Ecce qui <em>venit ignem mittere</em> <strong>(Matth. XIX,
6)</strong> in corda suorum, ille faciat ardere quod incendit:
nec flumina infidelitatis obruent ignem, qui in altari
Dei die noctuque ardere praecipitur: nec alienum
<nobr><sub></sub></nobr> quislibet audeat ignem portare in tabernaculum spiritale,
ne occidatur ab eo qui suum semper ardere
jussit <strong>(Luc. XII, 49)</strong>. Quis est ignis Dei, nisi charitas
<nobr><sub></sub></nobr> <strong>(Cant. VIII, 7)</strong>? Et quis alienus, nisi amor saeculi?
Ideo duo servati sunt ex filiis Aaron propter duo praecepta
charitatis; et duo perierunt propter saeculi
amorem et amatorem illius <strong>(Levit. X, 1, 2)</strong>. <em>Optimam
partem elegit sibi Maria, quae non auferetur ab ea</em>
 <strong>(Luc. X, 42)</strong>. Amemus quod non auferetur [<em>Cod.</em> Sal.,
aufertur], fugiamus quod auferri potest. Impium est,
diligentem non diligere, et retribuenti non retribuere.
Quid retribuit nobis Deus? Retribuit nobis pro
malis nostris bona sua: {193} retribuamus ei pro
bonis suis bona nostra. Quae sunt bona nostra, nisi
ut diligamus eum, et mandata ejus observemus? quae
sunt mandata illius, nisi ut diligamus invicem? <em>In
his duobus praeceptis tota lex pendet et prophetae</em>
 <strong>(Matth. XXII, 40)</strong>.
</p><p><nobr><sub></sub></nobr> Cur ista tam longo repetita principio, nisi ut scias
ardorem cordis mei? Pene mihi melius esset, te
pauperem habere praesentem, quam divitem absentem.
Quid mihi divitiae, si non habeo quem amo; si
non considero quem desidero? tua potentia mihi est
miseria. Ubi est dulcissimum inter nos colloquium?
Ubi sacrarum litterarum studium desiderabile? Ubi
laeta facies, quam conspicere solebam? Ubi communio
charitatis, quam fraternus amor hinc inde exercuit?
Ubi saltem memoria nominis nostri? Ecce totus
praeteriit annus, quo nec litterarum consolatio
oculis advenit, nec salutationis officium auribus insonuit.
Quid peccavit pater, ut a filio oblivisceretur?
Quid magister, ut discipulus neglexerit eum? Forte
exaltatio saeculi dedignata est nomen magistri in
<nobr><sub></sub></nobr> illo? Aut peregrinatio mea viluit in oculis tuis? Aut
amor Maronis tulit memoriam mei? O si mihi nomen
esset Virgilius! tunc semper ante oculos luderem
tuos, et mea dicta tota pertractares [<em>Can.,</em> perscrutareris]
intentione, et juxta proverbium illius
essem apud te

</p><p>Tunc felix nimium, quo non felicior ullus.
</p><p>Quid faciam? An meam doleo infelicitatem, quia
non sum quem diligis? An tuam laudo sapientiam,
quia diligis illum, qui non est? Flaccus [<em>Canis.,</em> filius]
recessit, Virgilius accessit, et in loco [<em>Can.,</em> locum]
magistri nidificat Maro? Hoc dolens dictavi,
vel propter oblivionem mei, vel propter absentiam
tui, paululum ferociori pumice chartam terens, ut
<nobr><sub></sub></nobr> vel iratus aliquid rescriberes: quia bos lassus [<em>Can.,</em>
laesus] fortius figit ungulam. Incipe vel defendere te,
<nobr><sub></sub></nobr> vel me offendere, ut intelligam studium, in quo
otium istius anni exercuisti; et quo thesauro cor
impleris tuum, pande nobis, ut tecum gaudeamus in
bono tuo. Utinam Evangelia quatuor, non Aeneades
duodecim, pectus compleant tuum, ut ea te vehat
[<em>Edit.,</em> et te avehat] quadriga ad coelestis regni palatium,
ubi est honor indeficiens et regnum sempiternum,
ubi pro me intercedere, credo, memor eris;
quia te, ut illuc venires, exhortari gaudebam.
<br>@ <nobr><sub></sub></nobr> Edit. Quercet. 40, Canis. 19; collata cum cod.
ms. Salisb. Vid. epist. priorem. (Apud Froben.
epist. 130.)
</p><h4>EPISTOLA CLXX.
AD RIGBODUM EPISCOPUM QUI ET MACHARIUS.</h4>
<em>Dolet de amici absentia.</em>
<p>Dilecto Patri Machario, humilis levita Albinus
salutem
<br>@ <nobr><sub></sub></nobr> Cod. Sal., <em>Dilecto Patri salutem, omissis reliquis.</em>.
</p><p>Charitatis dulcedinem litterarum officia implere
<nobr><sub></sub></nobr> non possunt, tamen qualecunque [<em>Cod.</em> Sal., aliquod]
lumen illius ostendere nituntur. Sicut digito praesens
homo ostenditur, ita litteris absentis charitas
demonstratur. Fateor, meae mentis dilectio tui taedet
absentiam: essetque aliquod amoris refrigerium,
si vel {194} tui cordis affectum per alterius [<em>Cod.</em>
Sal., altius] audirem os; vel cum litteras legerem,
quem ardentius cuperem, intelligerem. Non disjungat
saeculum quos Christi charitas conjunxit. Et veniat
per eum optata dies videndi [<em>Canis.,</em> vivendi],
qui omnes dies creavit ad videndum. Multa tecum
habuissem [utilia] conferre, si tuae collocutionis
[<em>Cod.</em> Sal., conlationis] familiaritate uti valuissem.
Veniet tempus, dum vult ille qui disponit omnia
tempora, [ut te] cum omni charitatis dulcedine [videre
<nobr><sub></sub></nobr> valeam]. Valeas fili, frater et amice.
<br>@ <nobr><sub></sub></nobr> Froben. epist. 197.
</p><h4>EPISTOLA CLXXI.</h4>
<br>@ <nobr><sub></sub></nobr> Hanc inscriptionem habet ipse codex Harleianus,
cui omnino similis est illa epistolae 167 ubi videas
quae de Ricbodo adnotavimus. AD RIGBODUM ARCHIEPISCOPUM COGNOMENTO MACHARIUM.
(Anno incerto.)
<em>Queritur de intermisso commercio litterarum.</em> Ad
horam expetit quaedam scripta sancti Leonis et Ven.
Bedae. Ad sanctum Martinum invitat.
<p>Machario
<br>@ <nobr><sub></sub></nobr> <em>Patriarchae.</em> Hunc nominis honorem Alcuinus
etiam tribuit Arnoni archiepiscopo Salisburgensi in
carmine quod epistolae, qua eidem inscripsit commentarium
in Psalmos Poenitentiales, subjungit, in
ultimo versiculo:

</p><p>Te ducente pater, Pastor, patriarcha sacerdos.

<nobr><sub></sub></nobr> Idem vero titulus nonnunquam tribuitur a privatis
scriptoribus primarum sedium archiepiscopis, maxime
illis qui primatum quemdam in alios episcopos,
seu ipsos etiam archiepiscopos exercebant; qua praerogativa
praeprimis antiquitus fulgebant episcopi
Trevirenses in tota Gallia et utraque Germania: Et
sanctus Hildulfus in recensu privilegii, monasterio
S. Deodati concessi (apud Surium die 19 Junii) vocatur
«sanctae compassionis vir, archiepiscopus, imo
patriarcha.» Vid. Prodromum Hist. Trevirensis. De
disciplina et doctr. Eccles. Trev. sub Romanis § 6,
pag. 132, § 7, pag. 135, 136, et de eadem sub Francis
§ 5, pag. 313. patriarchae Albinus salutem.
</p><p>Quid proficiunt sapientia abscondita vel thesaurus
invisus <strong>(Eccli. XX, 32)</strong>, vel charitas muta? Num ignis
in silice, nisi excutiatur, flammifacit? Quare tua,
frater charissime, charitas taciturnitate obmutescit?
Cur non movebis linguam ad dictandum, manum ad
scribendum? Quid talentum humo obruis? Quare
<nobr><sub></sub></nobr> admonitoria non currit chartula? Legat quid desiderat;
consideret quid faciat. 
<br>@ <nobr><sub></sub></nobr> <em>Mus l cnse bacha.</em> Vox fortassis theodisca designans
aliquem minorem fluvium Germ. BACH.---Sic
in ms. in quo vox <em>mus cruce superposita notatur.</em> Timeo ne <em>mus l cnse</em>
<nobr><sub></sub></nobr> bacha litterae submersae sint: tamen si tua taceat
mihi fistula, aliis obsecro resonet, ut excitentur
dormientes, et sanentur languentes, et aures surdorum
audiant, et claudi viam disciplinae currere certent,
ut fiat merces [<em>Ms.,</em> mirus] monstranti viam veritatis.
Scriptum est, qui audiat, dicat verum.
</p><p>Vocatus fui, sed infirmitas praepedivit iter meum.
Vos loquimini quae Deo placeant, et ad sanam pertineant
doctrinam. Omeliam sancti Leonis, et Tractatum
beati Bedae in Tobia deprecor ut ad horam
praestes nobis. Sed ut video porrectam habes
manum ad accipiendum, et collectam ad dandum.
Iter vero quod restat viae nostrae, deprecor, sanctis
orationibus vestris adjuvate, ut ad portam perpetuae
civitatis pervenire merear.
</p><p><nobr><sub></sub></nobr> Si veniens veneris, excipiet te dextera Dei Patris,
et si juvaverit [<em>Forte, sic juvabit</em>] te intercessio sancti
Martini. Florentem te in omni bono, et proficientem
in sancto sapientiae studio divina comitetur et provehat
gratia, dilectissime frater!
<br>@ <nobr><sub></sub></nobr> Froben. epist. 198.
</p><h4>EPISTOLA CLXXII.
AD EUMDEM.
(Anno incerto.)</h4>
<em>Dolet de absentia, et gaudium significat ob nuntium
restitutae Machario sanitatis.</em>
<p>Sanctissimo nobisque cum summo honore nominando
Patri Machario humilis levita Albinus salutem.
</p><p>Ex quo vestra mihi innotuit charitas, familiari
quadam flamma in corde meo efficacius haec eadem
<nobr><sub></sub></nobr> ardebat, ita ut mens mea respondebat mihi: charitate
vulnerata sum ego: sed nunc quodam modo
amarum est, quod olim dulciter sapuit in pectore
meo. Nam longa absentia dulcissimi vultus vestri
torquet animi mei secretum, et collocutio sapientiae
vestrae suavissima meam fatigat memoriam, non audiens
desideratissimum oris vestri eloquium, et suavissimam
cordis fraternitatem, quae spirare solebat
in auribus meis verba salutiferae collocutionis, memor
illius commatici elogii: Quid dulcius est quam habere
amicum, cum quo possis omnia loqui, sicut tecum?
Sed recedant querimoniae, ubi emendationis efficacia
fieri non aestimatur; patienter supportetur, quod
humanae necessitatis fragilitas cogit sufferri, et fiat
mentium dulcis praesentia, ubi est facierum tristis
<nobr><sub></sub></nobr> absentia, et volet saepius charta charitatis alis pennata,
implens officium linguae, pandens fraterni amoris
secretum, et paterni affectus filio demonstratura
dulcedinem, ne longa taciturnitas oblivionis rubigine
maculetur.
</p><p>Dum semper cupidus vestram audire prosperitatem,
advenientesque saepius interrogans, quid de
meo mihi nuntiarent Machario, subito prae tristi
<nobr><sub></sub></nobr> fama prosternatus, infirmitatis vestrae totis dolens
praecordiis spectavi [exspectavi], quando mihi optata
legatio sanitatis vestrae veniret; quando, qui erigit
elisos, sanaret contritos corde, et verteretur tristitia
mea in gaudium, quod nunquam utinam auferatur a
corde meo, in quo semper vobis perpetuam opto
prosperitatem et salutem: quam audiens a narrantibus,
vobis redditam esse, magna me fateor laetitia
affectatum esse, quia quod diu optabam, Deumque
devotius deprecatus sum, audire merui.
</p><p>At nunc, charissime fili, frater, pater, et amice,
Deo gratias agamus assiduas pro omnibus bonis, quae
nobis largitus est, te sanitati restituens, et me gaudio
perfundens. Facientes faciemus voluntatem illius, in
quo solo salus est, et vita, indeficiensque felicitas.
<nobr><sub></sub></nobr> Hunc amemus, praedicemus et colamus, quia haec
est vita aeterna. Igitur in carnali desiderio mundo
vivere mors est, non vita. Sola tantummodo vera est
vita, vivere Deo, sicut ipse de se ait: <em>Ego sum via,
veritas, et vita</em> <strong>(Joan. XIV, 6)</strong>: via, per quam itur;
veritas, ad quam pervenitur; vita, in qua statur.
Feliciter vivas, fili, frater, pater et amice in aeternum!
<br>@ <nobr><sub></sub></nobr> Edit. Quercet. 67, Canis. 39. <strong>(Froben. 131.)</strong>
</p><h4>EPISTOLA CLXXIII.
AD JOSEPPUM.</h4>
<em>Condolet ob infirmitatem corporis, et excitat ad patientiam.</em>
Commendat se orationibus; hortatur ad renovationem
domus Dei, etc.
<p>Dilecto filio
<br>@ <nobr><sub></sub></nobr> <em>Joseppo.</em> Hic fuit discipulus Alcuini in schola
Eboracensi; et abs dubio ipse est Josephus qui,
hortante Alcuino Commentaria sancti Hieronymi in
Isaiam prophetam compendio redegit; exstat haec
Josephi Epitome in cod. ms. S. Germani, num. 585.
<strong>(Mabill., Act. SS. saec. IV, part. I, pag. 188 et seq.)</strong>
<nobr><sub></sub></nobr> Hujus Josephi Alcuinus etiam meminit in epistola 3,
ad Colcum; et mortuum commendat Remigio episcopo
Curiensi epistola sequente. Desideratur alia
Alcuini epistola ad eumdem Josephum, olim in antiquissimis
Cottonianae Bibliothecae codicibus servata,
in qua, teste Usserio, scribit: «Sanus est magister
vester Colcu et sani amici tui qui apud nos sunt.» Joseppo, Albinus salutem.
</p><p>Doleo de dolore corporis tui, sed gaudeo de felicitate
<nobr><sub></sub></nobr> animae tuae. Quia <em>flagellat Deus omnem filium
quem recipit</em> <strong>(Heb. XII, 6)</strong>. Occidit et vivificat; <em>vulnerat
et medetur</em> <strong>(Job. V, 18)</strong>. Spes praemii solatium
tibi sit laboris. Hi dolores cito finiuntur, praemia
patientiae nunquam. <em>Non sunt condignae passiones hujus
temporis ad superventuram gloriam, quae revelabitur
in sanctis</em> <strong>(Rom. VIII, 18)</strong>. Quapropter cum
gratiarum actione <em>immola Deo sacrificium laudis</em>
 <strong>(Psal. XLIX, 14)</strong>. Non est haec tribulatio poenalis,
sed propitiatio venialis. Aurum in fornace per ignem
coquitur <strong>(Prov. XXVII, 21)</strong>, ut purius exeat: sic
anima corporali tribulatione, ut mundior procedat
ad vitam. Disciplina Domini non debet cuiquam esse
disciplina; sed hilariter accipiat quod pius medicus
salubriter immittit. Inter flagella pietatis, orationes
<nobr><sub></sub></nobr> humilitatis ad Deum dirigantur, ut qui misericorditer
castigat, clementer ignoscat, ut salus aeterna patienti
proveniat.
</p><p>Nostri quoque memor sedulas pro nobis fundere
preces non cessa, quatenus divina nobis provideat
clementia perpetuae conversationem prosperitatis.
Adhuc dubio stamine pacis sub tegmine causa texitur,
et dum plenum perficitur vestimentum, mox ad
induendum vestrae dirigetur fraternitati.
</p><p><nobr><sub></sub></nobr> Valde placet quod domum Dei renovare coepisti:
stude ut et istam perficias, et alteram, de qua praesens
dixi. facias consecrari: ut pro duplici Dei honoris
labore multiplicem merearis accipere mercedem.
Vivas, vigeas et valeas feliciter, fili charissime!
</p><p>{195}
<br>@ <nobr><sub></sub></nobr> Edit. Quercet. 74 ex ms. (Apud Froben. epist.132.)
</p><h4>EPISTOLA CLXXIV.
AD REMIGIUM EPISCOPUM.</h4>
<em>Commendat illi negotiatorem in Italiam proficiscentem:</em>
animam vero Joseppi illius orationibus.
<p>Dulcissimo Patri
<br>@ <nobr><sub></sub></nobr> <em>Remigio episcopo.</em> Vixit tempore Alcuini Remigius,
seu Remedius episcopus Argentoratensis, qui
obiit anno 803; Mabill. Annal. lib. XXVII, num. 24.
Eodem quoque tempore vixit Remigius seu Remedius
alius episcopus Curiensis, cujus canones ecclesiasticos,
ex epistolis pontificum Romanorum supposititiis
ab Isidoro Mercatore sparsis collectos, edidit
Goldastus Rer. Aleman. tom. I, part. I, pag. 121.
De hoc altero Alcuinum intelligo. Curiensis enim,
non Argentoratensis episcopus <em>in montium claustris
Mercatoribus Italiam petentibus auxilio esse potuit.</em> Remigio episcopo, Albinus humilis
filius salutem.
</p><p>Hunc nostrum negotiatorem, Italiae mercimonia
ferentem, his litteris tuae paternitatis commendo
protectioni, ut per vias vestrae patriae tutus eat et
<nobr><sub></sub></nobr> redeat; et in montium claustris a nostris non teneatur
teloneariis constrictus, sed per latitudinem charitatis
latam habeat eundi et redeundi semitam. Jubeas,
obsecro, orare pro anima
<br>@ <nobr><sub></sub></nobr> <em>Joseppi.</em> Illius certe, ad quem est epistola praecedens. Joseppi discipuli
mei. Floreas et proficias <em>de virtute in virtutem</em> <strong>(Psal.
LXXXIII, 8)</strong>, donec videas laetus ut gaudens Deum
tuum in Sion. Memorque sis mei, sanctissime Pater,
obsecro.
<br>@ <nobr><sub></sub></nobr> Edit. Quercet. 56. ex ms. (Apud Froben. epist.133.)
</p><h4>EPISTOLA CLXXV.
AD REMEDIUM EPISCOPUM.</h4>
<em>Gratias pro charitatis muneribus agit:</em> ad bonas actiones
stimulat.
<p>Venerando Patri
<br>@ <nobr><sub></sub></nobr> <em>Remedio episcopo.</em> Non dubito, quin idem sit ac
Remigius Curiensis episcopus, de quo supra. Haec
enim nomina ejusdem personae variant apud scriptores. Remedio episcopo humilis levita
Alcuinus salutem.
</p><p>Acceptis charitatis vestrae muneribus multum laetati
<nobr><sub></sub></nobr> sumus de prosperitate vestra, seu quod memoriam
nostri habetis; sperans me misericordia divina
participem esse per vestras sanctissimas orationes.
Charitas vero inter amicos melior est auro, et fides
inter absentes pretiosior est gemmis, ubi Deus tantummodo
considerat et remunerat. Vos quod vestrum
est, diligentissime exsequimini, et accepta Dominicae
pecuniae talenta multiplicate, ut cum gaudio ante
conspectum summi regis venire digni efficiamini, et
vocem illam audire desiderabilem: <em>Euge serve bone
et fidelis, intra in gaudium Domini tui</em> <strong>(Matth. XXV,
21)</strong>. Nunc tempus est laborandi, tunc quiescendi;
nunc promerendi, tunc remunerandi. Fac ut sis, ut
tibi veniat, quod vis. Dilige diligentem te, quatenus
<nobr><sub></sub></nobr> ad beatissimam illius sessionem pervenire merearis
et dicere: <em>Sicut audivimus, ita et vidimus in civitate
Dei nostri</em> <strong>(Psal. XLVII, 9)</strong>, in qua est tota

<br>@ <nobr><sub></sub></nobr> <em>Remedio episcopo Curiae.</em> Vide epistolas 174 et
175 ad eumdem, et notes velim <em>Remedium</em> illum <em>Decurio,
quem Alcuinus per Arnonem salutari voluit in
epist.</em> 118 hunc ipsum esse episcopum, et loco vocis
<em>Decurio, quam habet cod.</em> ms. Salisb. legendum esse
<em>de Curia, seu Curiensem.</em>

<nobr><sub></sub></nobr> felicitas et nulla perturbatio, summa requies et sempiterna
beatitudo. Vestram omnipotens Deus sanctitatem
in omni bono florere faciat, venerande Pater!
<br>@ <nobr><sub></sub></nobr> Froben. epist. 200.
</p><h4>EPISTOLA CLXXVI.
AD REMEDIUM EPISCOPUM CURIENSEM.
(Anno incerto.)</h4>
<em>Commendat se ob veterem amicitiam illius orationibus.</em>
<p>Desiderantissimo Patri Remedio episcopo Curiae
civitatis, humilis levita Alcuinus salutem.
</p><p>Memor dilectionis vestrae et foederatae olim amicitiae
inter nos, has tuae reverentiae, optime frater, litterulas
dirigere curavi, ob recordationem prioris
pacti, quod inter nos pepigimus, obsecrans per summi
regna tonantis, ut nostri nominis, juxta vestrae promissionis
<nobr><sub></sub></nobr> veritatem, in sacrosanctis orationibus memoriam
habere digneris; etiam a servis Dei intercessiones
pro me fieri jubeatis, qui sunt in monasteriis
per vestrae dioecesis latitudinem. Nam ego plurimis
hujus saeculi jaculis vulneratus diem trepido
animo exspecto, quo duci ad judicium vocer ignorans,
quid habeam respondere judici meo Jesu
Christo, qui mihi tanta tribuit in hoc saeculo bona;
et ego quasi his omnibus ingratus plurima feci, quae
non debui.
</p><p>Tu vero, sanctissime Pater, secundum charitatem,
quam habes in membra Christi, et fidem probatam
in salvatorem nostrum, me assiduis orationibus adjuvare
digneris, ut misericordem inveniam Dominum
Deum meum. Te quoque ipsum, juxta sapientiam
<nobr><sub></sub></nobr> tibi a Deo datam, in omni bonitate praepara ad occursum
illius, ut dignus habearis, cum multiplici laboris
tui fructu, gaudens et gloriosus stare ante tribunal
Christi, atque ex brevissimo hujus vitae labore aeternam,
donante Deo, beatitudinem cum sanctis omnibus
intrare merearis. Dominus Jesus, qui ait: <em>Per
me si quis intraverit, salvabitur;</em> ingredietur et egredietur
<strong>(Joan. X, 9)</strong>, <em>custodiat introitum tuum et exitum
tuum ex hoc nunc et usque in saeculum</em> <strong>(Psal. CXX, 8)</strong>,
sanctissime Pater.
<br>@ <nobr><sub></sub></nobr> Froben. epist. 201.
</p><h4>EPISTOLA CLXXVII.
AD EUMDEM.</h4>
<em>Confidentiam suam significat in ejus orationibus, et ad
bene obeundum episcopale officium hortatur, sub spe
aeternae mercedis.</em>
<p><nobr><sub></sub></nobr> Beatissimo Patri Remedio episcopo humilis levita
Alcuinus salutem.
</p><p>Acceptis amabiliter venerandae dilectionis vestrae
<nobr><sub></sub></nobr> litteris, quae me multo gaudio laetificaverunt, de prosperitate
dignitatis vestrae, seu de recordatione nominis
vestri, quoniam multum confido per Dei gratiam
de intercessionibus sanctitatis vestrae; et quanto
me plus peccatorem agnosco, tanto magis me indigere
sanctas orationes vestras novi. Non solum me
aliquid veniae mereri non dubito per vestrae charitatis
continuas supplicationes, sed vosmetipsos magnam
habere mercedem pro integritate sanctae fidei congratulor;
nam et promissionem verissimam ipsius Veritatis
habemus, quae ait: <em>Ubi sunt duo vel tres congregati
in nomine meo ibi sum in medio eorum</em> <strong>(Matth.
XVIII, 20)</strong>. Congregatio nostra est in spiritu charitatis,
non in corporis praesentia; et cui omnia praesto
sunt, non latet eum charitatis nostrae puritas, sine
<nobr><sub></sub></nobr> qua nil placet Deo, nec munus ad aram. Hanc ergo
sequamur intimo cordis affectu, ut ad illum pervenire
mereamur, qui est vera charitas, et indeficiens
beatitudo, et beata aeternitas: ut labor non sit inanis,
sed ad perfectae retributionis perveniat gloriam.
</p><p>Ad hanc vicissitudinem sollicita litterarum tuarum
dilectio meam segnitiem hortari nullatenus immemor
esto, quatenus ad illam beatissimam visionem Domini
nostri Jesu Christi pervenire mereamur, ubi est lumen
aeternum et quies perpetuae pacis laetissima. Ad
hujus beatitudinis pacem omnes ad te venientes, vel
etiam pertinentes exemplis optimae vitae trahere
non desistas; nec admonitionibus dulcissimis corda
arentia irrigare segnis esto, ut culmen nominatae dignitatis
in te sublimitatem meritorum habeat in conspectu
<nobr><sub></sub></nobr> Dei.
</p><p>Sint verba tua sale sapientiae condita, ut de te verissime
dicatur: <em>Ecce sacerdos magnus, qui in diebus
suis placuit Deo;</em> qui multiplicatis dominicae pecuniae
talentis Domino suo occurrere dignus habeatur, et
audire vocem desiderabilem: <em>Euge serve bone et fidelis,
intra in gaudium Domini Dei tui</em> <strong>(Matth. XXV, 21)</strong>.
Properat enim dies ultimus, et tacito pede fessa senectus
ingreditur cubile nostrum; stat ad ostium qui
pulsat, si laeto animo adventum ipsius suscipiamus.
Dies sunt pauci laboris nostri, sed bene laborantem
sequitur merces sine numero dierum, ejus ordinatione
qui ordinat diem aeternum secundum merita
singulorum; in cujus domo mansiones multae
sunt; sed hae omnes divitiis felicitatis et gloria beatitudinis
<nobr><sub></sub></nobr> sunt plenae, ubi sancti post hujus vitae sudorem
<nobr><sub></sub></nobr> aeterna pace fruuntur, qui nostrum de supernis
sedibus exspectant agonem, desiderantes ex nobis
augeri numerum suum, quo tu properans, beatissime
Pater, meque precibus tecum rapere, secundum
fidelissimas promissiones tuas, satage ut corona gloriae
tuae mihi proficiat, Christo donante, in perpetuam
miserationis Dei salutem. Divina gratia te, tuosque
fideliter in Ecclesia Christi servientes, in omnibus
proficere faciat, dilectissime et sanctissime Pater.
</p><p>{196}
<br>@ <nobr><sub></sub></nobr> Edit. Quercet. 32, Canis. 16 collata cum codd.
mss. Salisb. et S. Emmerami. Hujus fragmentum,
ab illis verbis: <em>O nobilissima progenies usque ad
haec:</em> <em>pervenire mereamini recenset Wilhelmus Malmesbur.</em>
De Pontif. Angl. lib. III. (Apud Froben.
epist. 134.
</p><h4>EPISTOLA CLXXVIII.
AD AEDILBERTUM EPISCOPUM.</h4>
<em>Orationibus omnium et singulorum se commendat,
hortatur ad patrum suorum sequenda vestigia, ad
lectionem sanctae Scripturae, ad juniorum instructionem.</em>
<p>Praecipue dignitatis pastori
<br>@ <nobr><sub></sub></nobr> {197} <em>Aedilberto episcopo, etc.</em> Nomen Aedilberti
deest in codd. mss. et apud Canisium; illud tamen proditur
a Malmesb. l. cit. In cod. Salisb. abest quoque
nomen Alcuini, cujus loco exstant hae litterae: LCHN,
omissis nimirum vocalibus AUI, quarum additione fit
ALCHUIN. Aedilbertus vero fuit episcopus Hagulstaldensis
in Northumbria, qui in ea sede anno 789 Tilhero
successit, et anno 797 obiit. HOVEDEN. et
MALM. Aedilberto episcopo
<nobr><sub></sub></nobr> et omni congregationi in ecclesia sancti Andreae
Deo servientium, Alcuinus vestrae clientellus charitatis
[<em>Canis.,</em> sanctitati] in Christo salutem.
</p><p>Specialis [<em>Cod.</em> Sal., spiritalis] amicitiae cupidus,
vestrae sanctitati parvitatis meae litterulas dirigere
curavi, ut et pactum antiquae familiaritatis innovarem,
et me vestris sacratissimis commendarem orationibus.
Et si unius, juxta Apostolum, <em>multum valet
deprecatio justi</em> <strong>(Jac. V, 16)</strong>, quanto magis et totius
sanctissimae congregationis in Christo, quorum
quotidie canonicis horis pacificae unitatis [<em>Cod.</em> Sal.
et Can., unanimitatis] postulationes coelum penetrare
credendum est. Etiam et singularis uniuscujusque
in secreto oratio ad aures omnipotentis Dei pervenire
non dubitandum est [<em>Cod.</em> Sal., esset]. Quapropter
<nobr><sub></sub></nobr> cum omni petitionis humilitate meipsum
etiam unicuique, et communibus omnium et specialibus
singulorum, quantum mea valet apud
vestram pietatem deprecatio, commendo orationibus;
ut per vestrae sanctitatis preces, meorum
catenis peccatorum absolutus vobiscum, fratres charissimi,
vitae januas ingredi merear.
</p><p>O nobilissima sanctorum progenies Patrum! illorum
honoris venerabilisque vitae successores et
<br>@ <nobr><sub></sub></nobr> <em>Pulcherrimorum habitatores locorum.</em> De Hagulstaldensis
ecclesiae fabrica, quae Romanam magnificentiam
<nobr><sub></sub></nobr> aemulari velle videbatur, Wilhel. Malmesb.
l. cit. <em>Hagulstadehem vocatur locus quinquaginta
ab Eboraco milliaribus disparatus;</em> fisco regio
famulabatur, quando eam beatae memoriae Wilfridus
a beatissima Etheldritha regina pro aliis possessionibus
commutavit. Ibi aedificia minaci altitudine murorum
erecta, et diversis anfractibus per cochleas
circumducta, mirabile quantum expolivit, arbitratu
quidem multa proprio, sed et caementariorum, quos
ex Roma spes munificentiae attraxerat, magisterio.
Ferebaturque tunc in populo celebre, scriptisque
etiam est inditum, nusquam circa Alpes tale esse
aedificium. Nunc qui Roma veniunt idem allegant,
ut qui Haugustaldensem fabricam vident, ambitionem
Romanam se imaginari jurent: adeo tot temporum
et bellorum injuriae vetustatem aedificiis non
tolere. CANISIUS. pulcherrimorum habitatores locorum vestrorum sequimini
vestigia Patrum, ut de his pulcherrimis habitationibus
ad eorum, qui vos genuerunt, aeternae
beatitudinis consortium, in coelestis regni pulchritudinem,
Deo donante, pervenire mereamini.
</p><p>Dei discite scire et implere praecepta, illo dicente:
<nobr><sub></sub></nobr> <em>Si vis ad vitam ingredi, serva mandata</em> (Matth. XIX,
<nobr><sub></sub></nobr> 17). Ideo necessaria est sanctorum lectio librorum,
quatenus in eis quisque intelligat [<em>Al.,</em> inveniat],
quid sequi, vel quid cavere debeat. Maneat vero
in vobis lumen scientiae, et per vos aliis luceat ecclesiis,
ut vestra laus in ore resonet omnium, et vobis
in coelis merces maneat aeterna. Unusquisque
proprii laboris mercedem accipiet. Pueros adolescentesque
diligenter librorum scientiam ad vitam
[<em>Al.,</em> in via] Dei docete, ut digni vestri honoris fiant
successores, etiam et intercessores pro nobis. Suffragia
vero viventium prosunt morientibus vel ad
veniam peccatorum, vel ad majoris gloriae augmentum.
</p><p>Qui non seminat, non metet, et qui non discit,
non docet. Et talis locus sine doctoribus aut non,
<nobr><sub></sub></nobr> aut vix salvus fieri poterit. Magna est eleemosyna
pauperem cibo pascere corporali; sed major est
animum [<em>Cod.</em> Sal., animam] doctrina spiritali satiare
esurientem. Sicut pastor providus gregi suo
optima providere pascua curat, ita doctor bonus
suis subjectis perennia pascua vitae omni studio procurare
debet. Nam multiplicatio gregis, gloria est
pastoris, et <em>multitudo sapientium, sanitas est orbis</em>
 <strong>(Sap. VI, 26)</strong>.
</p><p>Scio vos, sanctissimi Patres, haec optime scire
et voluntarie implere. Sed charitas dictantis ab ore
rapuit verba, credens vos pia velle humilitate legere,
quae sobria in Dei dilectione dictavi devotione.
Iterum iterumque obsecro ut mei nominis inter familiares
<nobr><sub></sub></nobr> vestros memoriam habere dignemini. Almitatem
vestram pro tota Dei intercedentem Ecclesia
ipse Deus Christus exaudiat, vosque ad aeternae beatitudinis
gloriam pervenire concedat, charissimi fratres.
<br>@ Edit. Mabill. 22 cujus defectum in fine supplevimus ex cod. ms. Salisb. (Apud Froben. epist. 135).
</p><h4>EPISTOLA CLXXIX.
AD QUEMDAM EPISCOPUM.</h4>
<em>Ad aeterna suspirat.</em> Hortatur ad officium pastorale
diligenter obeundum. Auguria, avium cantus, et
sternutationes aboleri vult.
<p>Dulcedinem dilectionis brevitas chartae non explicat.
Sed spero, fides vestrae pietatis tenet quod meae
imperitiae littera non sufficit proferre. Utcunque enim
memoria charitatis absentiae tristitiam consolatur:
et quem sibi praesentari per singula momenta oculus
quaerit, hunc animus absentem semper amare non
<nobr><sub></sub></nobr> desistit. Heu! quam dura est hujus mortalitatis conditio,
quae variis eventibus toties amicos disjungit,
nec patitur semper videre amantem amatorem suum.
O quam felix est aeterna beatitudo, ubi semper videtur
quod amatur, et nunquam cernitur quod non
amatur! Ad hanc nos festinare oportet, ut illam intrare
mereamur. Nullus nos labor deterreat, nulla
delectatio retardet: sed tanto avidius totis viribus
tendamus ad illam, quanto beatius illam habere poterit
qui intrat. Me tecum, dilectissime frater, obsecro,
continuis precibus attrahe. Tu vero aries, cui
juxta Salomonem nullus resistere valet <strong>(Prov. XXX.
31)</strong>: ego morbida inter gregem evangelicae pascuae
<nobr><sub></sub></nobr> ovicula. Tua lingua clavis est regni coelorum; quapropter
nunquam a bonis sileat, nunquam ab admonitionibus
cesset. Superbos et contumaces duris increpationibus
castiget; humiles et quietos piis exhortationibus
refoveat; talentum quod accepisti, quasi
devotus negotiator superaugmentare contende. Non
tardat Dominus qui dedit revenire et rationem exigere
pecuniae suae. Vide et intentius considera quantas
animas in periculo animae tuae regendas accepisti.
Fac tibi lucrum ex illis, non damnum. Ad exemplum
Domini Dei tui recurre, quomodo per civitates,
castella, vicos etiam et domos singulas praedicando
cucurrisset <strong>(Matth. IX, 35)</strong>; imo convivia Publicanorum
et peccatorum non abhorruit, quatenus ex
familiaritatis communione praedicationis occasionem
<nobr><sub></sub></nobr> haberet. Ita tu ejus roboratus exemplis, ubicunque
ad convivia venias, ibi praedicationis officia agere
non cesses, ut pro carnalibus, quae ministrantur tibi
tuisque sociis spiritalia sibi suisque commanipularibus
accipiant <strong>(Rom. XV, 27, et I Cor. IX, 11)</strong>. Memor
quanta seipsum districtione pius praedicator Paulus
obligavit dicens: <em>Vae mihi! si non evangelizavero</em>
 <strong>(I Cor. IX, 16)</strong>. Et iterum, quam terribilia comminatus
est Dominus ipse Ezechieli prophetae, dum praedicationis
ei officia ingessit: <em>Fili hominis, speculatorem
posui te domui Israel.</em> Et post pauca: <em>Si enim
non annuntiaveris iniquo iniquitatem suam, et ille
morietur in peccatis suis, sanguinem ejus de manu
tua requiram</em> <strong>(Ezech. III, 17, 18)</strong>. Et iterum per Isaiam
prophetam de tacentibus dicitur praedicatoribus:
<nobr><sub></sub></nobr> <em>Canes muti non valentes latrare</em> <strong>(Isai. LVI, 10)</strong>. Qui
sunt canes muti, nisi pastores tacentes, contra diabolicas
insidias per praedicationem latrare non valentes?
Idcirco, dilectissime frater, te diligentius
obsecro ut omnes ad tuam pertinentes dioecesim
{198} verba vitae audire facias, vel per teipsum, vel
per tuos adjutores presbyteros, ut subjectorum tibi
salus, tua sit gloria apud Deum. Si quis vero, quod
absit, postea . . . sanguis ejus sit super caput suum:
tu vero immunis a perditione illius inveniaris, qui
praedicasti ei, licet non obedisset tibi. Raro enim
aperta fronte apud Christianos pugnat antiquus hostis:
sed sub praetextu pietatis venena mortiferae
suggestionis occultat. [Auguria quoque et avium
cantus, et sternutationes et talia plurima omnino
<nobr><sub></sub></nobr> vetanda sunt, quae nihil valent, nisi apud eos qui ea
aliquid valere credunt, ut secundum fidem suam
fiat illis. Permissum est enim maligno spiritui ad
deceptionem ista observantium facere, ut aliquid
auguria saepe verum praedicent. Igitur et in lege veteri
auguria observantes morte puniri jubentur <strong>(Deuter.
XVIII, 10, 12)</strong>, ut sciamus sub gratia viventes
quali poena plectendi sint animae, qui hoc malum
in consuetudine habent]. Haec vero et hujusmodi pestes
quasi pio pastori et prudenti medico convenit
tibi commisso praecavere gregi, uti eum in conspectu
aeterni judicis immaculatum adducere merearis, et
vocem desiderabilem audire dignus efficiaris: <em>Euge</em>
<nobr><sub></sub></nobr> serve bone et fidelis, intra in gaudium Domini tui
<strong>(Matth. XXV, 21)</strong>.
<br>@ <nobr><sub></sub></nobr> {199} Haec epistola primo nunc prodit ex cod.
ms. Salisb. Caret ibi inscriptione; Alcuini tamen
esse ipsa styli conditio nos ignorare non sinit; ad
quem vero, episcopum data fuerit, nullo certo indicio
innotescit. (Apud Froben. epist. 136.)
</p><h4>EPISTOLA CLXXX.
AD QUEMDAM EPISCOPUM.</h4>
<em>Dolet de amici aegritudine;</em> hortatur ad patientiam,
ad virtutes, ac curam scholarium.
<p>Litteris vestrae beatitudinis acceptis satis me laetificavit
facies illarum, et sensus omnia gaudiis perfudit
viscera, nisi tantum infirmitas vestra meas perturbavit
venas. Sed juxta Apostolum infirmitas
corporis fortitudo est animi: gaudeat filius, ut erudiatur
a patre. Aurum examinatur in fornace, ut
purior splendescat ex flammis <strong>(Prov. XXVII, 21)</strong>; et
homo in dolore corporis excoquitur, ut purior exsiliat
<nobr><sub></sub></nobr> anima de ergastulo carceris sui. Placeat tibi castigatio
paterna, quia flagella patris proficiunt ad salutem.
Pauci sunt dies laboris: et perpetuae [<em>Forte perpetui</em>]
mercedis. Idcirco instanter laboret lingua in
praedicationibus, manus in eleemosynis, pes in circuendo
gregem Christi. Animus vigilet in orationibus,
et in psalmodiis solidetur, et in laude Dei laetificetur.
Quod semper erit acturus homo in coelis, hic saepius
agat in terris. <em>Sacrificium laudis honorificavit me,</em>
dicit Deus per Prophetam, <em>illic iter est, quo ostendam
illi salutare Dei</em> <strong>(Psal. XLIX, 23)</strong>. Sit humilitas
in corde et in corpore; sit patientia in moribus
et verbis; sit servus Domini fervens in mente; sit
pax in ore, et in corde charitas; et semper suavia
verba misceantur durioribus, quia facilius durum
<nobr><sub></sub></nobr> cor penetrant mollia verba quam amara. Sit discretio
quid cui conveniat tempori, personae, aetati et
operi. Sit lectio crebra, et jejunia sobria et convivia
modesta, et honor hospitum, et ordinatio pauperum,
et cura familiae, et diligentia in populo. Quid agam,
et quid est quod scribo, nisi quia charitas tacere
nescit, et quoddam refrigerium est verbis proferre,
in quo mens inflammatur? Et scio te rusticitatem
meam patienter ferre, et familiaritatis litterulas non
abhorrescere. Ideo non erubesco prius dicta rescribere,
et iterare quae ante direxi. Etsi immemor sim
quid prius scripserim, non tamen immemor sum
charitatis aeternae.
</p><p>Nunc velim te properare in patriam et ordinare
puerorum lectiones, quis grammaticam discat, quis
<nobr><sub></sub></nobr> epistolas et parvos libellos legat, quis sanctam Scripturam
sobria mente haurire dignus sit. Tu vero,
sancte Pater, evangelicis maxime studeas lectionibus,
et canonicis sanctarum Scripturarum inservire
eruditionibus, quia te decet meditatio divinae legis,
ut dicatur de te: <em>In lege Domini meditabitur die ac
nocte</em> <strong>(Psal. I, 2)</strong>, ut fructus tuus vigeat in aeternum,
<nobr><sub></sub></nobr> et omnia quaecunque facias prospera tibi sint
ad salutem. Et memor mei valeto, sanctissime Pater.
<br>@ <nobr><sub></sub></nobr> Edit. Quercet. 53, Canis. 31. (Apud Froben. epist. 137.)
</p><h4>EPISTOLA CLXXXI.</h4>
<br>@ <nobr><sub></sub></nobr> <em>Ad quemdam episcopum certe, atque Alcuini
discipulum, ut contextus loquitur, caetera ignotum.</em> AD QUEMDAM.
<em>Hortatur ad pietatem, reliquasque virtutes:</em> commendat
curam divinae laudis in ecclesiis illi commissis.
<p>Pars mea, dixit Dominus animae meae <strong>(Tren. III,
24)</strong>. Pars mea, dixit pater filio suo, cui sit pars cum
sanctis in aeternum. Tuae beatitudinis perlectis litteris
gaudebam de tuae prosperitatis salute, cujus praesens
quantum valui fautor fui; etiam et nunc absens
cupidus. Et utinam, ut litteris promisisti, memor sis
antiquae paternitatis et dulcedinis inter nos in Domino,
qui semper nos in sua provehat voluntate, et
<nobr><sub></sub></nobr> proficere faciat in suis mandatis. Memores simus,
quod nos de stercore erexit, et posuit inter principes
populi sui <strong>(Psal. CXII, 7 et 8)</strong>; non nostris meritis,
sed sua gratuita misericordia; cui semper gratias
agamus in omni vita nostra, ut ille, qui exaltavit,
etiam conservet.
</p><p>Omnes vero ecclesias, quas, Deo donante, ad
regendum accepistis, diligentissime in Dei laude
exorna. Sint in eis canonicis horis Psalmorum melodia,
orationum instantia, missarum solemnia et
intercessiones pro te tuisque amicis. Sint tibi, fili mi,
mores [<em>Canis.,</em> filii minores] cum honestate et temperantia,
vestimentorum moderatus cultus, convivia
non in luxuria et ebrietate, sed in sobrietate et congruentia
temporibus et personis. Ubique Dei timorem
<nobr><sub></sub></nobr> ante oculos habeas. Humilitas te exaltet, et veritas
honorabilem faciat, et misericordia amabilem.
Sit tua manus pauperibus larga, amicis benigna.
Esto fidelis dispensator domui Dei. Esto forma salutis
omnibus tecum habitantibus <strong>(I Thessal. I, 7)</strong>. Et quia
Deus te honore nobilem fecit, esto quoque et moribus
nobilis. Luceat lux tuae bonitatis coram omnibus.
Glorificetur in te Pater coelestis, qui te in hac praesenti
vita custodiat, et in futura vita gloriam tibi
cum sanctis concedat aeternam.
</p><p>Pars mea, pars, valeas; semper sit pars tua Christus. 
<br>Esto memor patris, pars, precor, alma tui.
<br>@ <nobr><sub></sub></nobr> Edit. Quercet. 45, Canis. 36 collata cum codd.
mss. Salisb. et sancti Emmerami. (Apud Froben. epist. 138.)
EPISTOLA CLXXXII.
AD HECHSTANUM PRESBYTERUM.
<em>Hortatur ad virtutes:</em> et orationibus amicorum cupit
se commendari.<nobr><sub></sub></nobr> 
</p><p>Filio meo charissimo
<br>@ <nobr><sub></sub></nobr> <em>Alta petra.</em> «Reperio, ait Canisius, in divisione
Ludovici et Caroli <em>Altam petram nomen loci post
sanctum Ursum in Saledoro et Grandivallem.</em>» Ast
hic nomen proprium est non loci, sed hominis Latine
redditum, quod theodisce sonat <em>Hechstanus seu</em>
<em>Hechstainum,</em> forte <em>Hochenstein.</em> Altapetra Albinus salutem.
</p><p>Utinam juxta nomen tuum fiat merces tua alta et
firma. Hoc vero, ut, Deo donante, fiat, labora instanter;
curre, dum lucem habes; ascende quotidie
per singulos gradus virtutum, ut de te dici possit:
<nobr><sub></sub></nobr> <em>Ibunt sancti de virtute in virtutem,</em> ut quod sequitur
fieri possit hoc, ut a te <em>videatur Deus Deorum in
Sion</em> <strong>(Psal. LXXXIII, 8)</strong>. Vigiliis et orationibus insta,
castitate et humilitate, dilectione Dei et proximi,
et aliorum mandatorum observatione teipsum exorna.
Quae tamen omnia ad charitatis firmamentum
respicient, in qua <em>tota lex pendet et prophetae</em> <strong>(Matth.
XXII, 40)</strong>. Si nondum adhuc annis, ordine tamen
sacri ministerii [<em>Can.,</em> sacro ministerio] senior esse
coepisti. Nam presbyter, <em>senior in Latina interpretatur
lingua:</em> ut significet, moribus esse debere senes,
constantia perfectos, praedicationi verbi Dei intentos,
ita ut ore impleant quod ore doceant.
</p><p>{200} Tu vero fili charissime, vigilanter tibi praepara
bonis meritis domum perpetuam in coelis. Modo
<nobr><sub></sub></nobr> est tempus laborandi et promerendi Deum: tunc erit
tempus judicandi, et pro bonis operibus vivendi
Deum; quia tunc judicabitur unusquisque secundum
opera sua <strong>(Matth. XVI, 27)</strong>. Non tibi sit saeculi pompa
suavior quam salus aeterna; nec delectatio [<em>Canis.,</em>
dilectio] carnalis dulcior quam dilectio Dei. Qui hic
Deum diligit, ibi cum Deo etiam laetabitur [<em>Cod.</em>
Sal., cum Deo esse laetetur]. Quam jucunda est beatitudo
aeterna: et quam misera perditio sempiterna!
qualis in vita futura fieri velis, talem te praepara
in praesenti. Parvi temporis hospes perpetuam tibi
promerere [<em>Canis.,</em> promereris] mansionem. Hodie
te cogita cras esse moriturum. Omnis dies quasi
ultimus est habendus. Ideo semper homo debet esse
paratus, ut quacunque die judex pulsaverit ostium,
<nobr><sub></sub></nobr> aperiatur ei cum laetitia <strong>(Luc. XII, 36)</strong>. Rapietur
<br>@ <nobr><sub></sub></nobr> <em>Ad judicium.</em> Apud Canisium legitur: <em>ad imalicium.</em>
«Scriverius in notis ms. legebat <em>mallum;</em>
et quidem <em>mallus est conventus, in quo majores
causae olim dijudicabantur.</em> Ne <em>malla publica,</em> (dicitur
enim mallum et mallus) vel placita in exitibus
vel atriis ecclesiarum teneantur, vetat synodus Suessionensis
sub Carolo Magno eo circiter tempore, quo
floruit Alcuinus, habita, etc.,» inquit <em>Basnasgius.</em>
Sed dubium sustulere codd. mss. in quibus legitur:
<em>Ad judicium, quam lectionem ipse etiam contextus
postulat.</em> ad judicium anima, dum ducetur de corpore.
</p><p>Quid tunc ebrietas, quid tunc luxuria carnalis,
quid pompa vestimentorum, quid annulus in digito,
quid aurum in sacculo? Dives moritur similiter sicut
et pauper, et una est amborum conditio, nisi forte
quis melior altero fiat. Bonus in vitam vadit sempiternam,
impius tormentis traditur aeternis. Esto
filius vitae et non mortis. Esto haeres coeli cum Christo,
non esca ignium cum diabolo. Per singulos dies
semper esse melior studeto, ut semper cum Deo
esse merearis. Saluta meo nomine
<br>@ <nobr><sub></sub></nobr> <em>Sacen et Begnod.</em> Haec nomina solum in editione
Quercetani habentur, desunt vero in nostris codd.
mss. et quos homines denotent, ignoratur. Sacen et Begnod
Dei famulos, amicos nostros, filios vitae
aeternae. Roga [<em>Can.,</em> Rogo] eos nostri esse memores
<nobr><sub></sub></nobr> in orationibus suis cum sua familia, quam
diligenter in Dei servitio erudiunt [erudiant]:
quatenus mercedem ex illis habeant et non poenam,
laudem et non contumeliam. Quia profectus
subjectorum salus est praelatorum, et pastor bonus
ex gregis multiplicatione coronabitur. Et tu, fili mi,
<nobr><sub></sub></nobr> memor esto mei et tui in orationibus, ut divina nos
clementia perpetuo munere in salute sempiterna
conservare dignetur. Vale, vale fili in aeternum.
<br>@ <nobr><sub></sub></nobr> Edit. Quercet. 46, Canis. 37 collata cum codd.
mss. (Apud Froben. epist. 139.)
</p><h4>EPISTOLA CLXXXIII.
AD MONNAM PRESBYTERUM ET FRATREM EJUS.</h4>
<em>Hortatur ad saeculi contemptum, ad humilitatem.</em>
<p>Dilectissimis in Christo amicis fratri et filio
<br>@ <nobr><sub></sub></nobr> <em>Anthropo et Stratoclei.</em> Haec nomina, sicut et
inscriptio <em>ad Monnam a Quercetano allata, desunt
apud Canisium et in codd.</em> mss. quos ad manum habuimus.
<em>Monnam</em> Graeca fortassis appellatione <em>Anthropum
vocat;</em> <em>Monn</em> enim seu <em>Mann theodisca lingua</em>
<em>hominem significat.</em> Anthropo
et Stratoclei humilis levita Alcuinus salutem.
</p><p>Solet charitas litteris appellare quos oculis cernere
non valet: quia apices chartarum amoris magnitudinem
exprimere conantur, ut oculis legatur in
syllabis quod videri non potest in mentibus. Ideo
vestrae, charissimi, memor germanitatis hanc chartam
vobis in commune direxi, ut cognoscatis quantam
pro vobis habeo sollicitudinem, quam nec terrarum
<nobr><sub></sub></nobr> longinquitas, nec temporum diuturnitas delere valuit,
quo minus admoneam, quos magis {201} diligam;
desiderans salutis vestrae prosperitatem et in
Deo credere et in saeculo scire. Ut utrumque fiat,
unum est studendum, id est, Deo placendum. Praeterit
quidquid amatur in mundo, et solum permanet
quidquid agitur in Deo. Ideo temporalia non tardent
iter ad aeterna tendentium, dicente discipulo quem
diligebat Jesus: <em>Nolite diligere ea, quae in mundo
sunt</em> <strong>(I Joan. II, 15)</strong>. Nunquid ex umbra panis
esuriens se saturare poterit? Umbratica est saeculi
felicitas, vera tantummodo in futuro exspectatur.
</p><p>Nolite vinculis saeculi teneri, nec laqueis diaboli
ligari. Et vincula quae per confessionem et poenitentiam
praecidistis, nolite reformare, ut liberas manus
<nobr><sub></sub></nobr> valeatis relevare ad Deum, et puro corde deprecari
quem toto corde amare debetis. Vigiliae et orationes
sint assiduae vobis. <em>Beatus servus ille, quem, cum venerit
Dominus, invenerit vigilantem</em> <strong>(Luc. XII, 37)</strong>.
Vigilandum est in bonis operibus, non dormiendum
in delectationibus carnalibus. Ebrietatem quasi perditionis
foveam fugite, quia juxta Prophetam: <em>Vinum
et ebrietas aufert cor</em> (Oseae IV, 11). Pompas vestimentorum
non sectemini. <em>Beatus homo, qui non respicit
in vanitates et insanias falsas</em> <strong>(Psal. XXXIX, 5)</strong>. Melius
est animam ornare quae permanet, quam corpus
vestimentis, quod putrescit in pulverem, dicente
quodam philosopho: «Ridiculum est in vanitate
laudem quaerere;» volens vestimentorum supervacuas
<nobr><sub></sub></nobr> curas vanitatem intelligere [<em>Canis.,</em> intelligi].
Quod si plurimi hoc faciunt, scriptum est: <em>Non sequeris
turbam ad faciendum male</em> <strong>(Eccli. XVIII, 32)</strong>.
Melius [enim est], cum paucis salvari quam cum plurimis
perire.
</p><p>Scitote cujus exempla diligentius sectamini, ejus
<nobr><sub></sub></nobr> meritis maxime adhaereatis. Christus per humilitatem
viam nobis fecit ad coelum; quid superbiam pravorum
sequimur? Angelus per superbiam proruit e
coelo; quid superbit homo terra et cinis? Quis superbienti
homini locus deputetur, si angelo superbienti
infernales poenae praeparatae sunt? Non est opus vos
quasi [insipientes vel] inscios admonere, dum Evangelium
Christi ante oculos habetis. Legite et intelligite,
quid sit cavendum vel quid observandum. Quidquid
ibi scriptum est, necesse [est] ut fiat, dicente
ipsa Veritate: <em>Coelum et terra transibunt, verba autem
mea non transibunt</em> <strong>(Matth. XXIV, 35)</strong>. Item: <em>Si quis
diligit me, sermones meos servabit</em> <strong>(Joan. XIV, 23)</strong>.
Indicium dilectionis Dei est mandata ejus observare;
et praemium dilectionis, visio [<em>Can.,</em> visitatio] [est]
<nobr><sub></sub></nobr> divinitatis; eo ipso promittente quem diligere jubemur,
[qui dicit]: <em>Qui autem diligit me, diligetur a
Patre meo, et ego diligam eum, et manifestabo ei
meipsum</em> <strong>(Joan. XIV, 21)</strong>. Pro me orantes valete, viri
fratres, charissimi in Christo.
<br>@ <nobr><sub></sub></nobr> Edit. Quercet. 37, Canis. 42. (Apud Froben. epist. 140.)
</p><h4>EPISTOLA CLXXXIV.
AD PRESBYTERUM EADA.</h4>
<em>Pro muneribus gratias agit;</em> dolet se de gradu paupertatis
raptum esse in voraginem divitiarum; orationibus
se commendat.
<p>Dilecto amico
<br>@ <nobr><sub></sub></nobr> <em>Eada presbytero.</em> Hunc monachum fuisse Mabillonio
verisimile est lib. XXVII Annal. num. 31. «Haec
vero epistola, ait, testatum facit, quantum Alcuinus
<nobr><sub></sub></nobr> abfuerit a divitiarum cupiditate,» ob quam alicui
fortassis reprehensione dignus videri potuisset. Eada presbytero Albinus salutem.
</p><p>Dilectionis tuae munera magna devotionis laetitia
suscepi, desiderans, donante Deo Christo, prosperitatem
vos et praesentem habere atque futuram,
agnoscens antiquae in vobis munificentiae largitatem.
<nobr><sub></sub></nobr> Quapropter et in nobis antiquae fidei reformastis
amicitiam. Utinam divina clementia in vobis usque
ad finem vitae perseverare faciat, quod ab ineunte
aetate in vobis operari dignata est. <em>Praeterit enim figura
hujus temporis</em> <strong>(I Cor. VII, 31)</strong>. Idcirco necesse est
ut nos dies extrema in dilectionis geminae sobrietate
vestitos inveniat. <em>Quia qui offenderit in uno, id est,</em>
in uno charitatis praecepto, <em>factus est omnium reus</em>
 <strong>(Jac. II, 10)</strong>.
</p><p>{202} Habeto nos, obsecro, socios beatitudinis tuae,
sicut te cupimus socium habere prosperitatis nostrae.
Et orationibus devotionis vestrae deduc nos in eumdem
paupertatis gradum, in quo, perficiente Deo, salubriter
consistis. Tu tenes in manibus quod nos olim
<nobr><sub></sub></nobr> tenere cogitavimus. Sed fluctus saeculi nostram naviculam
procellosis ventis in voraginem divitiarum rapuerunt.
Sed te precor ut me pietatis precibus in portum
quietis revocare studeas. Cupio, sed non facio.
Tranquilla est paupertas, quam feliciter olim amasti.
<em>Beati pauperes spiritu, quoniam ipsorum est regnum
coelorum</em> <strong>(Matth. V, 3)</strong>. Sed paupertas haec humilitatis
gubernaculo regatur, et charitatis velo, flante sancto
Spiritu in eam, ad aeternae beatitudinis portum perveniet,
ubi mei nominis memor intercedere pro me
[<em>Canis.,</em> pro mea infelicitate te supplex] mereatur.
<nobr><sub></sub></nobr> Da te, supplex obsecro, ut duplicem habeas mercedem:
unam tui ipsius, alteram fratris tui. Utinam
ut merear te videre cum laetitia illic, si hic fieri non
possit! Divina te gratia comitetur, et in omni bono
florere faciat, ut cum multiplici bonorum operum
fructu vitam merearis ingredi sempiternam.
<br>@ <nobr><sub></sub></nobr> Edit. Quercet. 36, Canis. 38 collata cum codd. mss.
(Apud Froben. epist. 141.)
</p><h4>EPISTOLA CLXXXV.
AD QUEMDAM DISCIPULUM.</h4>
<em>Gaudet ob discipuli prosperitatem et litterarum studium;</em>
hortatur ad poenitentiam et ad pugnam
contra hostes animae. Ornatum corporis reprehendit.
<p>Dilectionis vestrae litteras grata suscepi dextera,
et laeto legebam animo, intelligens in eis vestrae vitae
prosperitatem et litteralis exercitii studium, ex quo
dictantis eloquentia claruit. Hoc mihi maximum esse
<nobr><sub></sub></nobr> gaudium constat, ut filios [meos] florere videam in
conversationis puritate et profectus diligentia. Iste
est ornatus quem optavi in eis [<em>Al.,</em> meis]. Istae sunt
deliciae quibus illos desideravi vestiri. Ista est munditia
quam concupivi in illis. Hae sunt epulae in quibus
illos jucundari amavi. His etiam anima reficitur
esuriens et sitiens justitiam. Hoc est vinum quod
miscet sapientia invitatis ad mensam suam, dum
septem columnis subnixam sibi domum construxit
<strong>(Prov. IX, 5, 1)</strong>. In hac divina domo, frater [<em>Cod.</em>
Sal., fili] carissime, te habitare semper obsecro;
illius te epulis pasci deprecor; hoc [<em>Al.,</em> hujus] te
calicis mero inebriari exopto; non vanas saeculi pompas,
non noxias corporis delectationes exsequi, quae
non proderunt ambulantibus in eis, sed suos sequaces
<nobr><sub></sub></nobr> in aeternae perditionis voraginem demerserunt.
</p><p>Tu vero, amor animae meae, si quid sordium ex his
contraxisti, lacrymis lava, poenitentia ablue, et vitae
melioris manu dele; memor tui, memorque mei;
animam meam laetificans, tuae parcens: quia salus
tua consolatio mea est. Noli patrem sua mercede
fraudare de te. Noli filii nomen delere in te. Si pro
te non vis, vel pro me fac. Si vel me non curas, et
te negligis; Deum time, dilige, honora. Ille est verus
pater, ille redemptor, ille omnium largitor bonorum
suscitat dormientem in deliciis animam.
</p><p>Contra tres tibi quotidie pugnandum est inimicos:
contra diabolum, contra saeculum, contra carnem.
Quomodo poteris secure dormire? Te vero dormiente
vigilant, qui te occidere quaerunt. Quomodo non times
<nobr><sub></sub></nobr> flammas aeternae perditionis? Quid tu, parvi temporis
hospes, patriam quaeris in peregrinatione, et illam
oblivisceris in qua civis conscriptus es in baptismo?
Cogita quis pro te pependit in cruce [patienter sustinens
probra invidorum], cujus latus lancea perforatum
tuae sanguinem redemptionis emanavit. Noli parvipendere
pretium tuae [<em>Cod.</em> Sal, propriae] salutis. Pro
te traditus est, qui te fecit: imo omnium {203} creator
ad redemptionis tuae pretium seipsum expendit.
Cur te ignobilem facis, nobilissimo emptus pretio?
Noli ex filio Dei facere servum diaboli.
</p><p><nobr><sub></sub></nobr> Quid
<br>@ <nobr><sub></sub></nobr> <em>Pompaticis vestimentis.</em> Eum, quem Alcuinus hic
ob affectatum vestium splendorem reprehendit, fuisse
clericum, patet ex his verbis: <em>Tu sacri altaris minister,
etc.</em> Audiamus Sidonium, nitorem cultus in
ecclesiastico homine reprehendentem: «Habitu cultuque
conspicuo, <em>inquit epistola 13, lib.</em> IV, non juvenescit
solum, sed quodammodo repuerascit. Enimvero
vestis astricta, tensus cothurnus, crinis in rotae
specimen accisus, barba intra rugarum latebras mersis
ad cutem secta forcipibus, etc., professione religionis
arrepta, viribus potius resurgentis innocentiae
<nobr><sub></sub></nobr> convalescat.» Ubi notandum est, veteres Francos
astrictis vestibus usos. De quibus Sidonius carm. 2:

</p><p>Strictius assuetae vestes procera coercent
Membra virum.

Sicut et de Gothis Sidonius lib. IV, epist. 20. Haec
Canisius qui plura hoc loco de Romanorum ac veterum
Francorum vestimentis ex eodem Sidonio adnotavit. pompaticis carnem induis vestimentis, et
ornamenta animae non quaeris? <em>Beatus vir, cujus est
nomen Domini spes ejus, qui non respicit in vanitates
et insanias falsas</em> <strong>(Psal. XXXIX, 5)</strong>. Melius est collo
sapientiae monile suspendi, quam serico vanitatis
involvi <strong>(Eccli. VI)</strong>. Melius est castitate lumbos circumcingi,
quam numerosis pomparum cingulis constringi,
et ardentes bonorum operum in manibus
portare lucernas, quam digitos annulis ostentationis
radiare <strong>(Luc. XII, 35)</strong>. Satius est pedes in Evangelium
pacis expeditos esse, quam longo fasciarum
nexu ligari <strong>(Ephes. VI, 15)</strong>. Heu! quod corrumpitur,
tanta diligentia ornatur; et quod permanet, tanta
socordia negligitur! Illud omni cura ornatur, pascitur
et vestitur: hoc quasi vile supellectile nullo decore
<nobr><sub></sub></nobr> dignum ducitur! Terrenum colitur, et coeleste
non curatur! Dei imago vilescit, et terrae species honoratur!
Non ita, fili, non ita in te sit.
</p><p>Tu sacri altaris minister, tu summi honoris socius,
tu sapientiae vas, flos adolescentiae, dignitatem tuam
attende, et esto quod nominaris. Cogita corpus tuum
in pulverem reverti et animam tuam ad judicium rapi.
Qualis tunc esse cupias, talem te nunc exhibe. Nunc
tempus est laborandi, tunc remunerandi; nunc promerendi,
tunc accipiendi. Qui plus laborat, plus mercedis
accipiet. <em>Curre, dum lucem habes</em> <strong>(Joan. XII, 35)</strong>. Qui
hodie est, cras non erit, dicente Scriptura: <em>Noli tardare
converti ad Dominum, quia nescis, quid ventura
pariat dies</em> <strong>(Eccli. V, 8)</strong>. Omnis gloria saeculi quasi flos
feni decidet. <em>Arescit fenum et flos ejus deperit</em> (I
<nobr><sub></sub></nobr> Petr. I, 24). Memento creatoris tui, antequam veniat
tempus afflictionis. Pugnemus fortiter, et vincamus
perniciter [<em>Ms.,</em> viriliter; <em>al.,</em> pertinaciter], ut coronemur
feliciter. Illum habemus adjutorem, quem et
remuneratorem. Ille prior hostem vicit, ut nos vincere
possimus. Triumphavit in cruce, ut nos regnemus in
coelo. Ad nos descendit in terram, ut nos ascendamus
ad illum in coelum. Filius hominis factus est, ut nos
filii Dei esse mereamur, cui laus et gloria in omnes
aeternitates. Amen.
<br>@ <nobr><sub></sub></nobr> Edit. Quercet. 47, Canis. 29 collata cum codd.
mss. (Apud Froben. epist. 142.)
</p><h4>EPISTOLA CLXXXVI.
AD AMICUM FIDELEM.</h4>
<em>Ardorem charitatis suae significat;</em> hortatur ut omnibus
sit exemplum vitae. Commendat lectionem
sancti Evangelii, et Libri Pastoralis sancti Gregorii.
<p><nobr><sub></sub></nobr> Dulcissimae dilectionis fratri et amico in Christi
charitate salutem.
</p><p><em>Amico antiquo novus non est similis</em> <strong>(Eccli. IX, 14)</strong>.
Amicus qui fortunam sequitur, et tempus observat,
qui juxta qualitatem loci mutatur, nunquam verus
<nobr><sub></sub></nobr> fuit. O si mihi vox ferrea esset, et omnes pili verterentur
in linguas, ut vel sic ad aures tui cordis verba
dilectionis meae pervenire valuissent; vel in tuo pectore
spiritus esset prophetiae, ut perspicere cordis
mei arcana potuisses! crederes utique quam suavissimo
sapore tui amoris pectus meum {204} impleretur.
Sed nunc, quod valeo, faciam. Hos parvos apices,
magnae indices charitatis, tibi dirigo, ut per hos
intelligas quod vix intelligi potest. Sicut flamma potest
videri, tangi autem non potest, ita charitas in
litteris cerni potest, sed vix in animo scribentis sentiri
valet. Quia sicut scintillae de igne sparguntur,
ita dilectio litterarum officio volat. Sed plurimi sunt
in quorum corde exstinguitur: ideo gratius lucescit,
ubi vel aliqua ejus flammula ardescit. Quia in te,
<nobr><sub></sub></nobr> frater sanctissime, veram inveni charitatem, ideo
nulla terrarum spatia me prohibent, secundum opportunitatem
portantis [visere], cupiens te in Christo
perenniter frui, cujus amor nostra utinam impleat
corda ut per ejus dilectionem nobis inviolabilis permaneat
fraternitas, cujus charitatem sicut sacerdos
Dei summi, sicut tuba coelestis, sicut praeco salutis
cunctorum ingerere cordibus studeas. Quidquid illius
respuit sanctitas, instantissime prohibe; quidquid
illius diligit bonitas, ardentissime praedica. Non terrenae
fragilitatis terreat potestas, non saecularis ambitio
sacerdotalem severitatem compescat. <em>Nolite
</em>[Cod. ms. <em>Noli</em>] timere eos qui corpus possunt occidere,
animam autem non possunt <strong>(Matth. X, 28)</strong>.
</p><p>Esto omnibus vitae lucerna, praevius viarum Dei,
<nobr><sub></sub></nobr> exemplum honestatis. Esto miseris consolatio, medicina
vulneratis, afflictis consolatio, <em>pastor, non
mercenarius, domus Dei, non spelunca latronum,
palma florens, oliva semper virens</em> <strong>(Joan. X, 12; Matth.
XXI, 13; Psal. XCI, 13; Gen. VIII, 11)</strong>. Noli columbas
Dei vendere. <em>Gratis da, quod gratis accepisti</em> <strong>(Matth.
X, 8)</strong>. Irreprehensibilem teipsum in omnibus exhibe,
ut vita tua doctrina sit populi, ut ex bona conversatione
tua aedificentur plurimi <strong>(I Tim. III, 2)</strong>. Lege
diligenter, obsecro, Evangelium Christi, libros quoque
alios canonicae auctoritatis. Sed et Pastorale
beati Gregorii papae saepissime perscrutare. His epulis
animam tuam pasce, ut habeas unde alios quoque
reficere valeas. Mei quoque, obsecro, ut memoriam
habeas inter missarum solemnia et sacras orationes
<nobr><sub></sub></nobr> tuas, ut divina clementia veniam mihi peccatorum,
et coronam tibi meritorum praestare dignetur.
<br>@ <nobr><sub></sub></nobr> Quercet. 102 ex ms. (Apud Froben. epist. 143.)
</p><h4>EPISTOLA CLXXXVII.
AD QUEMDAM FILIUM.</h4>
<em>Laudat discipuli devotionem et sapientiae studium.</em>
Non suos mores, sed exhortationes et sanctorum
exempla sequi hortatur; commendat lectionem sanctae
Scripturae, virtutum exercitium, curam adolescentum,
etc.<nobr><sub></sub></nobr> 
<p>Dilectissimo filio atque amabili meo Albinus salutem.
</p><p>Litterarum series tuarum laetificavit oculos meos,
aspiciens in eis bonae devotionis intuitum, et sanctae
sapientiae decorem, atque in eam discendi amorem;
quod maxime tuis modo competit annis, vel pro
aeternae vitae beatitudine, vel pro saecularis honore:
quia nihil laudabilius est in homine quam sapientiae
decus et charitatis affectus. Quod vero postulasti
meos tibi inscribere mores, mirum videtur; dum die
noctuque mecum fuisti, nec aliquid tibi celatum
fuit, quid nobiscum ageretur. Nec dignum videtur,
<nobr><sub></sub></nobr> mea multum te sequi velle vestigia, nisi forte admonitionis
verba, quae saepius audisti. Sed etiam magis
sanctorum te instruant exempla, quae in sanctis leguntur
Scripturis, et nostrae vitae stabilimentum dignoscitur
esse. Tu vero, fili charissime, in charitate
teipsum exerce, et in ecclesiasticis officiis ornare
vitam tuam memento; vigilias et orationes frequentans
et in lectionis studio die noctuque desudans
quaerere [<em>Forte, quaere</em>] Christum in litteris prophetarum
praedictum, et in evangelica ostensum auctoritate.
Et <em>dum</em> invenias eum, non <em>amittas eum</em> <strong>(Cant.
III, 4)</strong>; <em>sed introduc eum in domum cordis tui, et habeto
eum rectorem vitae tuae.</em> Ama eum sicut redemptorem,
gubernatoremque tuum, omniumque tibi
largitorem bonorum. <em>Custodi mandata illius</em> (I Joan.
<nobr><sub></sub></nobr> V, 3; Matth. XIX, 17), quia in illis vita est aeterna.
Et magna discretione teipsum circumspice, considerans
quid agendum, vel quid {205} cavendum
praecipiatur tibi. Et quidquid accepisti a magistro,
vel Spiritu inspirante sancto intelligis, trade diligentissime,
et doce; ut tibi semper augeatur intelligentiae
donum, quia omni habenti dabitur <strong>(Matth. XIII,
12)</strong>, id est, docendi studium habenti augetur intelligendi
scientia.
</p><p>Esto pauperibus et miseris quasi pater, humilis in
ministrando, largus in dando, quatenus illorum benedictio
veniat super te. Admoneasque adolescentulos
qui tecum sunt de castitate corporis sui, de confessione
peccatorum suorum, de assiduitate discendi, de
conversatione sobria, de ebrietate cavenda, de luxuria
<nobr><sub></sub></nobr> fugienda, de vanitate hujus saeculi non sequenda.
Sed discant in adolescentia, ut habeant, quod doceant
in senectute. Deferant enim honores senioribus,
ament vero ecclesiastica officia. Ergo praevide ut
bona videant in te exempla cum sanctorum exhortatione
verborum. Pro hujusmodi religione et devotione
Dei omnipotentis te gratia consequatur et exaltet,
<nobr><sub></sub></nobr> et honorificet inter homines, et vitam tibi praestet
sempiternam.
</p><p>De libris vero quos rogasti, id est, in Epistolas
Apostolorum beati Bedae tractatum, 
<br>@ <nobr><sub></sub></nobr> <em>Soror mea Gysla.</em> Hoc de Gisla intelligo Caroli
Magni sorore; non de Gisla illius filia. Vid. notas in
epist. 126 ad Gislam. soror mea
Gysla habet. Dum illa remittet eum mihi, dirigam
vobis. De
<br>@ <nobr><sub></sub></nobr> Constat igitur Alcuinum scripsisse De Bened. Patriarch.;
sed epistola, cujus hic meminit, intercidit. Benedictione Patriarcharum, de quibus
rogare tibi quoque placuit, composui olim epistolam
sub nomine tuo
<br>@ <nobr><sub></sub></nobr> <em>Samuelis.</em> Illius fortassis, qui postea factus Wormatiensis
episcopus, Rabani Mauri, ad quem haec
epistola dari potuit sub Alcuino condiscipulus. De quo
idem Rabanus carm. 21:

</p><p><nobr><sub></sub></nobr> Quondam namque meum gaudebam te esse sodalem, etc. Quod quondam docuit Albinus rite magister
Hoc pectus teneat, etc. Samuelisque condiscipuli tui. Nescio
si de ea postulasti, sive de quolibet alio auctore.
De epistola interrogasti, quid esset? Nam <b>ἐπὶ</b> <em>super,</em>
<b>στόλα</b> <em>habitus Graece dicitur.</em> Unde Adrianus imperator
<br>@ <nobr><sub></sub></nobr> <em>Epictetum.</em> Respicit Alcuinus quaestionem Adriani:
Quid erit nobis, si cinctum solvas? Cui Epictetus respondit:
Epistola est. Vide Altercationem Adriani
Augusti et Epicteti, Bibliothecae Graecae Fabricii tom.
XIII, pag. 560, et pag. 563 inter notas. Epictetum philosophum inter alias inquisitiones
interrogavit, quid esset <em>cinctum? At ille videns eum
epistolam manu tenentem, respondit:</em> <em>Quod manu
tenes.</em> Volens intelligere, quasi supercinctorium esset
<nobr><sub></sub></nobr> epistolae sigillum, quo a foris vestiatur chartula. Hanc
habeto interpretationem, donec meliorem invenias
vel veriorem.
<br>@ <nobr><sub></sub></nobr> Froben. epist. 231.
</p><h4>EPISTOLA CLXXXVIII.
AD FILIUM AEGROTUM.</h4>
<em>Solatur illum, et hortatur ad confessionem peccatorum.</em>
<p>Charissimo Filio unicae dilectionis in Christi benedictione
salutem.
</p><p>Festinavi obviam vestrae dulcedinis praesentiae, et
ecce mutuata [mutata] vice pro laetitia visionis vestrae,
tristitiae chartula advenit, vestram denuntians lacrymabili
textu infirmitatem, propemodum te in limine
hujus vitae suspirare; sed quantum de tuo contristor
labore, tantum de divina laetificor pietate, qui te tam
diuturna infirmitate decoxit, ut purior appareas conspectui
<nobr><sub></sub></nobr> illius. Beatus homo, qui corripitur a Domino;
<em>flagellat vero omnem filium, quem recipit</em> <strong>(Hebr. XII,
6)</strong>. Haec spes te consoletur, charissime fili, et si quid
saeculi in tuam deveniat potestatem, quasi obsides pacis
praemitte [<em>Ms.</em> promittere] ad Dominum, et diligenter
minutissimas quasque verborum et cogitationum,
imo et factorum sordes apud confessorem fidelem
et prudentem, secundum tuam conscientiam, purifica,
ut nihil remaneat, in quo malignus te apud
summum Judicem habeat accusare. In Domino Jesu
fortissima spe confide, qui ad unam confessionis vocem
latroni paradisum promisit: et si illius clementia,
quae occidere solet et vivificare, te in pristinum
sanitatis officium revocare velit, talis esto moribus,
qualis nunc voluntate; et talis tunc opere, qualis
<nobr><sub></sub></nobr> nunc cogitatione, ut tibi in salutem proficiat perpetuam,
sive infirmitatis labor, sive sanitatis effectus.
Habes me, quantum valeo, fidelem sive in iter illud
terribile adjutorem; sive in vitae praesentis solatium
consiliatorem.
</p><p>Quod vero tua inquisivit charitas de duorum distantia
locorum, id est, sive in canonica sede, sive
<nobr><sub></sub></nobr> in monachica sanctitate melius esset ultimi diei exspectare
spiraculum? ubique Deus est, qui meritorum
magis, quam locorum considerat qualitatem; et
si sub orario plus laborasti, quam sub cucula in servitio
Dei, quid causae est, in articulo mortis tui laboris
insignes [<em>loco insignia</em>] abjicere, et alterius quaerere
judicium? Nisi forte sub cucula, [si] Deo miserante
ab hac convalescas infirmitate, militare disponis:
tamen quamdiu vivas, in majorem sanctae Dei
Ecclesiae profectum tuae cogitationis dirige voluntatem:
orationum igitur causa et [ob] fraternae intercessionis
solatium cum monachis corporis requies
optanda esse videtur.
</p><p>Si quid perperam dixi, non mala voluntate, sed
imperitia me arbitreris loqui: tu vero consiliarios
<nobr><sub></sub></nobr> tecum, scio, pios et prudentes habes, quorum consilio
ad salutem animae tuae uti ratum esse videtur;
mea vero parvitas nunquam a vestra recedit charitate,
et si, ut decet, intelligere nequeat, tamen, ut
debet, desiderare non cessat. Rogo ut quidquid de
tua eveniat vit