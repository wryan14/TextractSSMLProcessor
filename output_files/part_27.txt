 hoc profundo miseriae, et nos incitaret
ad eum clamare, qui est Salvator verus et dicere:
<em>Domine, Domine, exaudi vocem meam.</em>
</p><p>VERS. 2.---<em>Fiant aures tuae intendentes in orationem
servi tui.</em> Geminatio clamoris, significatio est
deprecationis intimae. Sequitur vero:
</p><p>VERS. 3.---<em>Si iniquitates observaveris, Domine,
Domine, quis sustinebit? Aperit de quo profundo
clamaret, id est, de peccatorum suorum abysso, quae
inundaverunt super caput ejus:</em> intelligens omnem
vitam hanc tentationibus plenam. Ideo dixit: <em>Quis
sustinebit? Si justitiam tantummodo judicas nobis,</em>
<nobr><sub></sub></nobr> et non miserationem praestes, nullus est qui sustinere
possit, quia omnes [sunt] filii irae: sed magis nobis
spes est de miserationibus tuis, et non de meritis
nostris.
</p><p>VERS. 4.---<em>Quia apud te propitiatio est, et propter
legem tuam sustinui te, Domine.</em> Propitiatio [haec] est
sanguis Christi, qui nos liberavit a servitute timoris,
quae in lege fuit veteri. <em>Sustinui te, Domine, id est,
speravi in te, Domine, sicut in alio psalmo dicit:</em>
<em>Exspectans exspectavi Dominum, et respexit me</em> <strong>(Psal.
XXXIX, 2)</strong>: exspectavi per spem, et respexit me per
misericordiam.
</p><p>VERS. 5.---<em>Sustinuit anima mea in verbum tuum,
Domine, speravit anima mea in Domino.</em> In quod
verbum sustinuit? In Verbum, quod caro factum
<nobr><sub></sub></nobr> est, speravit anima mea; per quod Verbum mihi
omnia dimisisti peccata. Sed adhuc sperat anima
mea in Domino. Quid sperat? Remissionem peccatorum
recipere. Sed {386} adhuc vitam aeternam non
teneo: et quia fecisti quod promisisti, spero te facturum
esse quod adhuc restat, ut post resurrectionem
omnium vitam aeternam accipiam.
</p><p>VERS. 6.---<em>A custodia matutina usque ad noctem
speret Israel in Domino, Custodia matutina </em>[Christus
resurrexit (<em>Edit.,</em> est Christus, qui resurrexit)], in
quo omnes resurrecturi sumus; ideo ex illa resurrectionis
suae vigilia usque ad noctem, id est, finem
mundi omnes sancti sperent in Domino: et haec spes
inde certissima est,
</p><p>VERS. 7.---<em>Quia apud Dominum misericordia est,</em>
<nobr><sub></sub></nobr> et copiosa apud eum redemptio. Per illum itaque redempti
sumus, per illum resurrecturi sumus.
</p><p>VERS. 8.---<em>Ipse redimet Israel ex omnibus iniquitatibus
suis.</em> [Ubi superabundavit peccatum] superabundavit
gratia: gratia enim Dei salvati sunt per
fidem, ab omnibus iniquitatibus suis. Omnes fideles
nomine [<em>Ms.,</em> nomen] Israelis designat, quia omnes
per copiosam redemptionem Domini Jesu Christi
redempti sunt ab omnibus iniquitatibus suis. Scire
debemus quod in aliquibus locis in his psalmis sonant
verba quasi de multis, sicut ubi ait: <em>Miserere
nostri </em>[Ms., <em>nobis</em>], Domine, miserere nostri, quia
multum repleti sumus despectione <strong>(Psal. CXXII, 3)</strong>.
In aliquibus sicut de uno, ubi ait: <em>De profundis clamavi
ad te, Domine.</em> Et hoc [ideo] quia multi sumus
<nobr><sub></sub></nobr> in membris, unum autem in Christo: et omnes in
uno loquuntur, et unus in omnibus loquitur. Dicit
enim iste ascensor:
</p><p>PSALMUS CXXX.
</p><p>VERS. 1.---<em>Domine, non est exaltatum cor meum,
neque elati sunt oculi mei.</em> Sacrificium Deo humilitatis
offert in his verbis, sicut in alio psalmo legitur:
[<em>Sacrificium Deo</em>] spiritus contribulatus, id est, humiliatus
<strong>(Psal. L, 19)</strong>. Magis itaque audita est humiliantis
[<em>Ms.,</em> humiliati] publicani oratio, quam superbientis
Pharisaei. <em>Neque elati sunt oculi mei.</em> Oculos
cordis elatos non esse dixit, sed humiliatos, quia
omnium bonorum custodia est humilitas. <em>Neque ambulavi
in magnis, neque in mirabilibus super me.</em> Nec
quaesivi, ut magnus essem inter homines, aut mirabilis
<nobr><sub></sub></nobr> faciendo signa et miracula: quia signa propter
infideles data sunt, non propter fideles, ut per signa
crederent, qui per praedicationes non crediderunt.
Unde subdidit:
</p><p>VERS. 2.---<em>Si non humiliter sentiebam, sed exaltavi
animam meam:</em> sicut ablactatus est super matre
sua, ita retributio in anima mea. Videntur maledictionem
sonare hi duo versus, et ad haereticos pertinere,
qui non volunt humiliari in pace Ecclesiae,
sed exaltari in schisma doctrinae suae. Noluerunt
matris Ecclesiae lacte nutriri, ut ad solidum cibum,
qui Christus est, pervenirent. Ideo ablactati sunt et
a matre repulsi, quia a lacte pietatis nutriri noluerunt:
et sunt doctores erroris, cum non sint discipuli
<nobr><sub></sub></nobr> veritatis; ideo retribuetur eis in animabus [<em>Edit.,</em>
manibus] illorum: Quia propter infidelitatem schismatis
in anima recesserunt a fide, ideo in anima recepturi
erunt, quidquid meruerunt.
</p><p>VERS. 3.---<em>Speret Israel in Domino, qui est spes
omnium Deum videntium.</em> <em>Ex hoc nunc et usque in
sempiternum, id est, usque ad aeternitatem, in qua
videbimus, in quem nunc speramus.</em>
</p><p>PSALMUS CXXXI.
</p><p>Venit hic praevius nostrae [<em>Ms.,</em> noster] ascensionis,
et ad gradum mansuetudinis, in qua exemplum
nobis sanctissimi David proposuit, quasi ex sua persona
dicens:
</p><p>VERS. 1.---<em>Memento, Domine, David, et omnis
mansuetudinis ejus.</em> David manu fortis interpretatur,
<nobr><sub></sub></nobr> qui juxta historiam pepercit inimico quaerenti animam
suam: significans Christum nostrum bellatorem,
qui superbissimum Goliath propriae fortitudinis
lapide prostravit, et nobis, cum inimici essemus,
mansuetus est factus, ut nos ejus exemplo edocti
mansueti simus et mites.
</p><p>VERS. 2-5.---<em>Sicut juravit Domino, votum vovit
Deo Jacob.</em> Jurare Dei, est promissionis suae votum
ostendere [<em>Ms.,</em> promissiones suas ostendere]. <em>Votum
vovit Deo Jacob.</em> Quid est votum Christi, nisi ut redimeret
humanum genus? Unde ait in Evangelio:
<em>Opus</em> {387} <em>consumavi, quod dedisti mihi</em> <strong>(Joan. XVII,
4)</strong>. <em>Votum vovit Deo Jacob.</em> In sequentibus demonstrat
quid vovisset Deo, id est, ut inveniret [<em>Edit.,</em>
invenerit] tabernaculum Deo Jacob, id est, Ecclesiam
<nobr><sub></sub></nobr> sanctam, de qua dicitur in alio psalmo: <em>Quam amabilia
sunt tabernacula tua, Domine</em> <strong>(Psal. LXXXIII, 2)</strong>.
Sed nos, si bene egerimus, tabernaculum erimus
Dei, et templum Dei vivi, sicut dixit Apostolus:
<em>Templum Dei estis vos.</em> Nulla nos [<em>Edit.,</em> vos] dormitatio,
nulla oblectatio carnis, nulla ambitio saeculi
deterreat, ut tabernaculum Deo non inveniamus in
nobismetipsis.
</p><p>VERS. 6.---<em>Ecce audivimus eam in Ephrata, invenimus
eam in campis silvae.</em> Ephrata speculum interpretatur;
in speculo imagines conspiciuntur; significat
prophetas, qui per imaginem locuti sunt de
futura domo Dei, quam invenimus in campis silvae,
ibi audivimus de domo Dei, id est, in latitudine
[<em>Edit.,</em> altitudine] gentium, quae vepribus et spinis
<nobr><sub></sub></nobr> peccatorum obsitae sunt: sed ibi est modo domus
Dei, et Ecclesia Christi, de qua prophetae praedixerunt.
</p><p>VERS. 7.---<em>Introibimus in tabernaculum ejus.</em>
Cujus? Dei Jacob. Quomodo introibimus. Per fidem.
<em>Adorabimus in loco, ubi steterunt pedes ejus.</em> Cujus?
Christi Domini nostri, ubi vestigia conspiciuntur
ejus, et ibi miracula illius narrantur, et redemptionis
nostrae firmitas: quia absque hujus domus charitate
salus [<em>Edit.,</em> solus] non inveniretur: ibi adorandus
[<em>Ms.,</em> adorandum] est, ubi fides recta esse diceretur.
</p><p>VERS. 8.---<em>Exsurge, Domine, in requiem tuam,
tu et arca sanctificationis tuae.</em> Christo dicitur, ut
exsurgat a mortuis, et intret in requiem suam: id
<nobr><sub></sub></nobr> est, post laborem passionis in requiem coelestis gloriae.
<em>Tu et arca sanctificationis tuae.</em> Arca Christi
Ecclesia est Christi. Resurrectio praecessit in capite,
quae secutura [<em>Edit.,</em> secuta] erit in membris, ut fiat,
quod ipsa Veritas ait: <em>Volo, Pater, ut ubi ego sum,
et isti sint mecum.</em>
</p><p>VERS. 9.---<em>Sacerdotes tui induantur </em>[Ms., <em>induant</em>]
justitiam, et sancti tui laetentur. Sacerdotis est justitiam
praedicare, et exemplis ostendere; populi est
gaudere in justitia, et sacerdotum praedicatione
[<em>Edit.,</em> gaudium . . . . . praedicatio]. Item: induantur
sacerdotes fide et spe, sanctique laetentur; quia sicut
Christus surrexit in gloria, ita et sancti cum Christo
surrecturi sunt in gloria.
</p><p>VERS. 10.---<em>Propter David servum tuum non avertas</em>
<nobr><sub></sub></nobr> faciem Christi tui. Vox est ad Deum Patrem
deprecantis [Ecclesiae: non avertat faciem Christi
sui, propter victoriam quam fecit de inimicis suis,
id est, ut avertit eam a Judaeis]
<br>@ <em>Edit.:</em> Deprecantis pro Ecclesia: <em>Non avertas faciem Christi tui, propter victoriam quam fecit David
de inimicis suis, averte iram a Judaeis.:</em> et post plenitudinem
gentium omnis Israel salvus fiet, qui modo
[<em>Ms.,</em> quo modo] in apostolis et reliquis salvus est.
</p><p>VERS. 11.---<em>Juravit Dominus David veritatem, et
non frustrabitur eum.</em> Juratio Domini confirmationem
sententiae significat, nec frustra jurat, nec sine fructu
erit [<em>Ms.,</em> nec frustrum erit] quod promittit, sed veritatem
jurans veritatem implet, quia veritas falli
non potest. <em>De fructu ventris tui ponam super sedem
tuam </em>[Ms., <em>meam</em>], id est, de utero virginali nascetur,
quem ponam super sedem meam. <em>Exiet virga
de radice Jesse, et flos de radice ejus ascendet</em> (Isai.
<nobr><sub></sub></nobr> XI, 1). Virga de radice patriarchae exiet, et flos, id
est, Christus de ventre virginis ascendet. [Sed] alia
habet translatio: <em>Jurabit Dominus, et non poenitebit
eum.</em> Non alicujus Deum poenitet, sed aliquid immutare
eum significat, dum dicitur, poenitet Deum.
<em>Jurabit Dominus, et non poenitebit eum, id est, immutabile
vult conservare, quod facit </em>[<em>Ms.,</em> fiat], quod
statuit cum David servo suo.
</p><p>VERS. 12.---<em>Si custodierint filii tui testamentum
meum, et testimonia mea haec, quae docebo eos.</em> Et
filii eorum usque in saeculum sedebunt super sedem
meam. Utique et filii [tui et filii] filiorum tuorum,
si custodierint praecepta mea, sedebunt super sedem
beatitudinis tuae: quia omnes fideles filii [sunt] in
Christo David et filii Abraham, de quibus ipsa Veritas
<nobr><sub></sub></nobr> dicit: <em>Potens est Deus de lapidibus istis suscitare
filios Abraham</em> <strong>(Matth. III, 9)</strong>.
</p><p>VERS. 13.---<em>Quoniam elegit Dominus Sion, praeelegit
eam in habitationem sibi.</em> Sion universalis est Ecclesia,
in angelis beata, in habitatoribus [<em>Edit.,</em> habitationibus]
terrae peregrina, quae et ipsa in parte ventura
est [<em>Ms.,</em> pars futura est] beatitudinis angelicae. Et
haec est habitatio Dei {388} in aeternum. Quos elegit
in Christo Deus, praeelegit, id est, praedestinavit ante
constitutionem saeculi juxta apostolum, [dicentem]:
<em>Quia quos vocavit, hos et praedestinavit</em> <strong>(Rom. VIII, 30)</strong>.
</p><p>VERS. 14.---<em>Haec requies mea in saeculum saeculi,</em>
<nobr><sub></sub></nobr> hic habitabo, quoniam elegi eam. Ista Dei verba sunt;
haec requies mea, hic requiesco. Quantum [<em>Edit.,</em>
quoniam] nos amat Deus [fratres], ut quia nos requiescimus,
se dicat requiescere. Non enim ipse aliquando
turbatur, aut sic requiescit: sed ibi se dicit
requiescere, quia nos in illo requiem habemus. <em>Hic
inhabitabo, quoniam elegi eam.</em>
</p><p>VERS. 15.---<em>Viduam ejus benedicens benedicam,
pauperes ejus saturabo panibus.</em> Omnis anima quae se
intelligit desertam ab omni auxilio, nisi solius Dei,
vidua est secundum saeculum, quia saeculum eam
deserit: non tamen exinde vidua est, quae Christum
habet virum; idcirco sancta Ecclesia in omnibus
membris suis vidua est, a saeculo derelicta atque
contempta, a Christo autem electa et sponsata. Et
<nobr><sub></sub></nobr> <em>pauperes ejus saturabo panibus.</em> Pauperes Christi
sunt, qui non amant hoc saeculum, sive habeant divitias,
sive non habeant. Aliquibus enim datae sunt
divitiae ad dispensandum egenis, non autem datae
sunt eis ad possidendum: neque spem in illis debent
ponere, nec satietatem in illis habere; sed in nomine
Christi confidere, et in justitia, et in charitate Dei
et proximi: haec est saturitas sanctorum, non saeculi
divitiae.
</p><p>VERS. 16.---<em>Sacerdotes ejus induam salutari, et
sancti ejus exsultatione exsultabunt.</em> Qui sunt sacerdotes?
qui seipsos obtulerunt [<em>Ms.,</em> offerunt] Deo
hostiam vivam, Deo placentem. <em>Et induam salutari,
id est, Christo Jesu, qui est salus omnium credentium
ut Apostolus ait:</em> <em>Quotquot baptizati estis,</em>
<nobr><sub></sub></nobr> Christum induistis <strong>(Gal. III, 27)</strong>. <em>Et sancti ejus exsultatione
exsultabunt.</em> In quo exsultabunt? Ut induantur
Christo; ideo subjecit:
</p><p>VERS. 17.---<em>Illuc producam cornu David, paravi
lucernam Christo meo.</em> Ut de Christo intelligatur,
non de solo regno [<em>Ms.,</em> ut de Christo praesumatur,
non de saeculo]. Cornu regnum et altitudinem significat;
David regem Christum. <em>Paravi lucernam Christo
meo.</em> Ipsa Veritas in Evangelio de Joanne dicit:
<em>Ille erat lucerna ardens et lucens, ille paratus fuit a
Deo Patre, ut praeiret faciem Christi sui, sicut dictum
est:</em> Ecce ego mitto angelum meum, qui praeparabit
viam tuam ante te.
</p><p>VERS. 18.---<em>Inimicos ejus induam confusione, super
ipsum autem efflorebit sanctificatio mea.</em> Super
<nobr><sub></sub></nobr> ipsum, id est, Christum, efflorebit sanctificatio mea.
In ipsius vero baptismate remissio peccatorum est,
et sanctificatio et Spiritus sancti donum, ipso Joanne
attestante [qui ait]: <em>Hic est, qui baptizat in Spiritu
sancto, et ego vidi, et testimonium perhibui, quia hic
est Filius Dei</em> <strong>(Joan. I)</strong>.
</p><p>PSALMUS CXXXII.
</p><p>Pervenit jam ad psalmum [quarti decimi (<em>Edit.,</em>
quartum decimum) gradus], in quo unitatem sanctorum
laudat iste ascensionis amator: gaudet se ad
unitatem fraternae charitatis pervenire, ideo ait:
</p><p>VERS. 1.---<em>Ecce quam bonum et quam jucundum,</em>
<nobr><sub></sub></nobr> habitare fratres in unum. Quid pulchrius est, quidve
jucundius est, imo quid melius, quam unitas et charitas
in Christi membris, quae fratres nominare placuit;
et cui rei similis sit haec unitas, in sequenti
paradigmate exposuit, dicens:
</p><p>VERS. 2.---<em>Sicut unguentum in capite, quod descendit
in barbam, barbam Aaron.</em> Quis est iste Aaron?
Utique Christus, qui solus intravit in Sancta sanctorum
in sanguine, non alieno, sed proprio, intercessurus
pro nobis apud Deum Patrem. <em>Sicut unguentum
in capite:</em> Unguentum hoc Spiritus sanctus est,
quod a capite Christi defluit; nam caput nostrum
Christus est. <em>Descendit in barbam, id est, fortes et
invincibiles pugnatores pro Christi nomine, apostolos
primum et sanctificatores </em>[<em>Ms.,</em> sanctificatos] martyres,
<nobr><sub></sub></nobr> et sic in omnes fideles pervenit, ideo adjunxit:
<em>Quod descendit in oram vestimenti.</em> Hujus
vestimentum sacerdotis sancta [est] Ecclesia, quae in
finem mundi ejus sanguine consecrata est, et in
vestem sibi contexta. Ideo dixit in oram vestimenti,
subjungensque ait aliam similitudinem sub eadem
significatione:
</p><p>{389} VERS. 3.---<em>Sicut ros Hermon, qui descendit
in montem Sion.</em> Hermon dicitur interpretatum,
nomen exaltatum, quod est Christus in cruce exaltatus,
et postea in coelum elevatus, cujus gratia, id est,
ros illius, descendit in montem Sion, id est, sanctus
et perfectus in Ecclesia Christi. Quod enim barba vel
ora vestimenti significat, hoc etiam mons Sion significare
videtur. Sequitur: <em>Quoniam ibi mandavit Dominus</em>
<nobr><sub></sub></nobr> benedictionem, et vitam usque in saeculum. Ubi
mandavit? In fratribus videlicet qui habitant in
unum, ibi praecepit benedictionem, ibi benedicunt
Dominum, qui habitant concorditer, ibi etiam et vitam
aeternam percipiunt [<em>Ms.,</em> ibi etiam vita aeterna].
</p><p>Hucusque per gradus canentes ascendebamus ad
domum Dei. Videamus quid agendum sit in ea. Quid
igitur? nisi Dominum corde, et ore in charitate benedicere,
cum Propheta dicentes:
</p><p>
</p><h3>PSALMUS CXXXIII.</h3>
<nobr><sub></sub></nobr> 
<p>VERS. 1.---<em>Ecce nunc benedicite Dominum, omnes
servi Domini.</em> Ecce nunc, id est, in hoc tempore, in
quo congregavit nos Dominus per unigenitum Filium
suum in domum dilectionis suae, benedicamus Dominum,
non transitoria sed permansoria laude, alterutrum
hortantes, nos stare et permanere in laude Dei.
<em>Qui statis in domo Domini, in atriis domus Dei nostri.</em>
Id est, qui permanetis in catholica fide, in unitate
charitatis, quae atrii nomine in hoc loco designatur.
Atrium autem latus est locus, et apertus ad
solem: ita mens nostra, latitudine charitatis illuminata,
omnibus aperta debet esse ad benefaciendum.
Addidit:
</p><p>VERS. 2.---<em>In noctibus extollite manus vestras in</em>
<nobr><sub></sub></nobr> sancta, et benedicite Dominum. Noctes itaque tribulationes
significant hujus saeculi, in quibus admonetur
manus ad bona opera levare, et Dominum benedicere,
non solum verbis, sed et operibus bonis. Facile
est Deum in prosperis benedicere, sed multum
necessarium est, eum in adversis laudare cum Job,
qui omnibus ablatis quae habere potuit, ait: <em>Sit nomen
Domini benedictum ex hoc nunc et usque in saeculum</em>
 <strong>(Job. I, 21)</strong>. Sequitur:
</p><p>VERS. 3.---<em>Benedicat te Dominus ex Sion, qui fecit
coelum et terram.</em> Sion specula [<em>Edit.,</em> speculum]
dicitur, in qua benedicendi sunt sancti, qui ad quintum
decimum gradum perveniunt, et in coenaculo sub
numero decies duodenario Spiritum sanctum receperunt.
Ergo si omnes numeros ab uno usque ad
<nobr><sub></sub></nobr> quindecim aggregabis, fiunt centum viginti, qui numerus,
sancti Spiritus adventu consecratus, significat,
veteri testamento novum designari, et novo vetur
adimpleri. In primo gradu tribulati clamavimus ad
Dominum: in quinto decimo liberati a tribulationibus,
Dominum benedicere jubemur, non alium nisi
eum, qui fecit coelum et terram: <em>Coelum coeli Domino,
terram autem dedit filiis hominum</em> <strong>(Psal.
CXIII, 16)</strong>, qui de terrenis ad coelestia ascendere jubentur.
</p><p>
</p><h3>HYMNUS VETUS DE XV PSALMIS GRADUUM.</h3> 
<p>
</p><h4>MONITUM PRAEVIUM.</h4>
<p>Hujus hymni auctorem non esse Alcuinum, diximus superius in praenotatione ad trinum Commentarium
Psalmorum hucusque recensitum. Hoc tamen loco illum apte collocari censuimus, quod saltem ab Alcuino
scriptus, vel dictatus, suoque dilecto Aquilae directus fuerit, prout ex epist. 153 constat. Hunc ipsum vero
locum etiam occupat in pervetusto codice ms. bibliothecae nostrae S. Emmerami. Lectiones differentes inter
uncos inclusimus ex cod. Reichenaviensi, seu Divitis Augiae.
</p><p><em>Ad Dominum clamaveram, dum </em>[<em>Cod.</em> Reich., cum] tribulatus fueram, Et exaudivit Dominus servum suum quantocius.<em>Levavi meos oculos, statim ad montes pristinos, Unde erit altissimo auxilium a Domino.</em> {390} <em>Laetatus sum in omnibus, quae dixit mihi Dominus:</em> Ad domum Dei [<em>Id.,</em> Domini] ibimus, in qua semper manebimus.<em>Ad te meos levavi oculos, o Deus </em>[<em>Id.,</em> Dominator] inter nos, Qui es in coeli culmine, cum angelorum agmine.<em>Nisi</em> quia altissimus <em>erat in nobis Dominus, Dicat Israel, omnibus infirmiores fuimus.</em><em>Qui confidunt in Domino, dominatore maximo, Ut mons Sion perpetuo non movetur ab aliquo.</em><em>In convertendo Dominus captivitatem protinus
Sion, satis in omnibus consolati nos fuimus.</em><em>Nisi Deus </em>[Id., Dominus] <em>aedificaverit, atque nos conservaverit, Vanum est opus omnium, domus aedificantium.</em><em>Beati filii hominum </em>[<em>Id.,</em> omnium], <em>qui</em> suum <em>timent Dominum, Quique in via angusta, fide ambulant robusta.</em><em>Saepe me expugnaverunt, nec potuerunt adversarii, Sed cessaverunt continuo, confortante me Domino.</em><em>De</em> profundis suppliciter ac fideliter <em>clamavi, Ad te Deus </em>[<em>Id.,</em> Dominus] victoriae, Pater perennis gloriae.<em>Non</em> est elatum in me <em>cor meum superbia, Neque interius altus fui sensibus.</em><em>Memento</em> mei, <em>Domine Deus </em>[<em>Id.,</em> Dominator], coeli de vertice, Cui astant millia millium ministrantium,<em>Ecce</em> quam bonum, sublime, <em>et quam jucundum utique, Fratres in unum vivere, summaque vita sedere.</em><em>Ecce</em> nunc omnes famuli, stantes in domo Domini,<em>Benedicite Dominum dierum omnium.</em> Patrem precor potentiae, principemque scientiae, Ut per hos ter quinos gradus, coelos possim conscendere. Et per loca aetheria, vehar ad refrigeria, Ut merear praemia possidere eximia. 
</p><p>
{391} 
</p><h3>OPUSCULUM TERTIUM.
COMPENDIUM IN CANTICUM CANTICORUM. </h3>
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>Scripsisse beatum Alcuinum brevem in Cantica canticorum
commentarium ipse ejus Vitae scriptor disertis
verbis testatur: «In Proverbiis, inquiens, Salomonis,
et Ecclesiaste, in Canticisque canticorum (scripsit) luculenta
sub brevitate.» Idipsum confirmant aliquot
mss. codices, in quibus similem commentarium sub
nomine Alcuini contineri industrii quidam bibliothecarii
fidem faciunt. Sic in catal. mss. collectionis Harleianae,
vol. I, notatur cod. 212 membr. in 4o, continens
n. 2 Commentarium Alcuini in Cantica cant.,
qui fol. 100 <em>b, ab his verbis initium capit:</em> <em>Incipit
liber Cantici canticorum, i.</em> e. meliora meliorantium,
sicut Sancti sanctorum. Similiter in catal. mss. Angliae
et Hiberniae, edit. Oxonii 1679 fol. inter codd.
mss. bibliothecae Jacobaeae n. 8676 recensetur, <em>Albini
Commentarius in Cantica canticorum.</em> In bibliotheca
San-Laurentiana Leodii ord. S. Bened. exstat: <em>Alcuinus
seu Albinus super Ecclesiasten et Cantica canticorum.</em>
<nobr><sub></sub></nobr> Clarissimus pariter ac celeberrimus Montefauconius,
tom. I et II Bibl. bibliothecarum, plures
codices, eumdem commentarium continentes, summa
fide recenset, tom. I, pag. 628, scribit: «In bibliotheca
regis Angliae: <em>Alcuini in Cantica.</em>» Tom. II,
pag. 1202: In bibl. Gemmeticensi: <em>Alcuini Expositio
in Cantica canticorum.</em>» Pag. 1222. «In bibl. S.
Albini Andegavensi: <em>Expositio Alcuini in Cantica canticorum.</em>»
Pag. 1239: «In bibl. Monast. S. Audonei Rothom.:
<em>Alcuinus in Cantica canticorum.</em>» Pag. 1253:
«In bibl. monast. B. V. de Becco: <em>Brevis Expositio
in Cantica canticorum, nomine Ecclesiae et Synagogae.</em>
Est Alcuini abbatis, ut ibidem notatur.» Pag. 1284:
«In bibl. Divio-Benigniana: <em>Albini Expositio Cantici</em>
<nobr><sub></sub></nobr> canticorum.» Pag. 1342: «In bibl. abbatiae Savinianensis
ord. Cisterc.: <em>Alcuinus in Cantica canticorum.</em>»
Pap. 1361: «In bibl. monast. S. Michaelis in periculo
maris: <em>Expositio Alcuini super Genesin, in Cantica
canticorum.</em>» Demum in Ecloga Oxonio-Cantabrigiensi,
seu catalogo mss. Angliae, Alcuino tribuitur
<em>Compendium super Cantica canticorum, quod fortassis
idem est cum Compendio a cl.</em> Patritio Junio edito,
quod hic exhibemus.
</p><p>Huic mss. codicum fidei pondus addunt celeberrimi
scriptores, Helinandus apud Vincent. Bellov., lib.
XXIII Spec. Histor., cap 173; Trithemius, lib. de
Script. eccl. et lib. II de Viris illustr. O. S. B., cap.
26; Joan. Baleus, centur. II Script. Britan.; Conrad.
Licostenes in Epitome Bibl. Conradi Gesneri; Possevinus
in Apparat. sacro, tom I.
</p><p>Mirum eruditos Hist. Litt. Franciae scriptores haec,
quae praemisimus, testimonia insuper habuisse ac negasse
<br>@ <nobr><sub></sub></nobr> Tom. IV, pag. 305, 335 et 336. quod e penna Alcuini integer aliquis commentarius
in Cantica canticorum fluxerit, et quod
<nobr><sub></sub></nobr> omnis ejus labor in praedictum librum intra expositionem
unius versiculi 6 capitis VI in epist. ad Daphnin
suum discipulum, in fine hujus opusculi exhibenda,
contentam, constiterit. Hanc enim interpretationem
adducta testimonia, quae non de expositione
unius tantum particulae seu versiculi Cantici canticorum,
sed de commentario in Cantica canticorum, hoc
est, integrum hunc librum loquuntur, minime admittunt.
Magis falluntur iidem viri, alias doctissimi, dum
admodum confidenter asseverant, loc. cit. pag. 336,
Compendium illud in Cantica cant., quod anno 1638
Londini cum commentariis Gilberti Foliot, a Patricio
Junio editum est, nihil aliud esse quam eamdem ad
Daphnin epistolam. Praeceps enim hoc judicium solo
<nobr><sub></sub></nobr> ejus editionis, cujus quidem praefatis viris alias sane
egregiis copia non fuit, intuitu refellitur.
</p><p>Certum igitur, fide saltem historica, esse debet,
Alcuinum nostrum non tantum aliquam particulam,
sed integrum librum Cantici canticorum brevi stylo,
seu, ut Vitae ejus scriptor loquitur, <em>luculenta sub brevitate
exposuisse.</em> Nunc inquirendum restat, utrum
Compendium hocce, quod ex editione Londinensi, a
Patricio Junio curata, exhibemus, sit ille ipse labor
quem Alcuinus in illo libro exponendo posuit? Pro
Alcuino pugnat auctoritas viri cl. Patricii Junii bibliothecarii
regii, et veterum monumentorum scrutatoris
seduli, qui illud Compendium sub nomine Alcuini,
absque haesitatione, e bibliotheca regia, primo
in publicum protulit
<br>@ <nobr><sub></sub></nobr> Titulus libelli rarissimi, a viro illustri et bono rei
litterariae nato, D. Christiano Friderico Temlero Hafniensi,
potentissimo Danorum regi ab epistolis sanctioribus,
dono accepti, est: <em>Gilberti Foliot episcopi
Londinensis Expositio in Canticum canticorum, una
cum Compendio Alcuini;</em> nunc primum e bibliotheca regia
in lucem prodiit, opera et studio Patricii Junii bibliothecarii
regii. Ibidem pag. 275, incipit: <em>Alcuini
Compendium in Canticum canticorum.</em> Londini, ex typographio
<nobr><sub></sub></nobr> regiae majestatis, 1638.; quod eum haud facturum
fuisse merito praesumitur, nisi fide cujusdam {392}
codicis ms., omni novitatis aut corruptionis suspicione
carentis, fuisset suffultus. Huic auctoritati robur
addit codex ms. 69 bibliothecae regiae Vaticanae,
in-8o, saec. X exaratus, cujus mihi copia facta est ab
<nobr><sub></sub></nobr> em. D. cardinali Passioneo, tunc illius bibl. praefecto,
etiam post fata in republica litteraria summis laudibus
celebrando: in quo codice idem Compendium,
paucis, quae notamus, mutatis, non quidem praefixo
nomine, inter epistolas tamen Alcuini comprehenditur.
Stylus denique quo iste commentarius exaratus
est a stylo Alcuini minime abhorret, quamvis idem
in suis commentationibus, ubi plerumque, more illius
aevi, priorum Patrum sententiae deflorantur, constantem
characterem, ut in epistolis e proprio genio, scriptis,
non servet.
</p><p>Et haec quidem fundamenta sat firma esse nemini
non videbuntur, ut hoc expositionis Cantici canticorum
Compendium Alcuino, tanquam vero auctori,
attribui absque allucinationis periculo possit. Fateor
equidem, mihi de vero hujus commentationis auctore
quoddam dubium injectum fuisse, dum Angelomi abbatis
Luxoviensis Stromata in Cantica canticorum,
tom. XV Bibl. SS. PP. edit. Lugdunensis, pag. 415 et
<nobr><sub></sub></nobr> seqq., pervolvendo reperissem, ibidem hanc nostram
Expositionem, maximam partem, quoad sententias et
ipsa etiam verba contineri. Animadvertens tamen
Angelomum omnia pene quae seu in libros Regum, seu
in Cantica canticorum, commentatus est, <em>ex aliorum</em>
doctorum et expositorum dictis mutuasse, atque <em>a disertissimo
magistro</em> (ipso Alcuino fortassis) <em>aure accommodante,
didicisse, prout ipse in praefatione apologetica
in libros Regum profitetur;</em> perpendens praeterea,
Angelomum initium quoque sui in Cantica
canticorum commentarii ab illis verbis: <em>Tribus nominibus
vocatum fuisse Salomonem Scripturae manifestissime
docent, etc.,</em> ex initio commentarii Alcuini
in Ecclesiasten accepisse, facile conceptum antea dubium
excussi; ut jam minime dubitem quin ea quae
in commentario Angelomi cum hocce Compendio
concordant, ab eodem quoque mutuata sint; et nihil
me moretur quominus Alcuinum verum hujus in
Canticum canticorum Compendii auctorem censeam;
<nobr><sub></sub></nobr> fretus nimirum scriptorum superius citatorum testimonio,
et fide plurium codicum mss., praeprimis Vaticani,
quo hic utor; et Anglici, quo usus est celeberrimus
D. Patritius Junius.
</p><p>CARMEN
<em>In Codice Vaticano praefixum sequenti commentariolo.</em>
</p><p>Hunc cecinit Salomon mira dulcedine librum,<nobr><sub></sub></nobr> Qui tenet egregias Sponsi Sponsaeque camenas, Ecclesiae et Christi laudes hinc inde canentes; Et thalami memorat socios sociasque fideles. Has rogo menti tuae, juvenis, mandare memento, Cantica sunt nimium falsi haec meliora Maronis. Haec tibi vera canunt vitae praecepta perennis; Auribus ille tuis male frivola, salsa [<em>F.,</em> falsa] sonabit.
</p><p>
</p><h4>CAPUT PRIMUM.</h4>
<p>VERS. 1.---<em>Osculetur me osculo oris sui.</em> Synagoga
Deum incarnari desiderat, ac venienti devota charitate
occurrit. Hujus vox prima sonat in Cantico amoris;
cui cum prophetae sancti viam vivendi crebro
demonstrarent, ejusque adventum, qui <em>tanquam Sponsus
procedens e thalamo mundum nova benedictione</em>
<nobr><sub></sub></nobr> ditaret, ostenderent; vocibus praeconum transitis,
ipsius regis ac Salvatoris coepit desiderare praesentiam,
dicens: <em>Osculetur me osculo oris sui, quod est;</em>
non semper ad me erudiendam angelos, non prophetas
destinet; veniat ipse aliquando, qui tam diu promissus
est, praesentiae suae me luce illustret, ac velut
osculum inferens, proprio alloquens ore me confortet,
id est, me interrogantem de via salutis erudire
non spernat. Quod esse impletum legitur in Evangelio:
<em>Sedente Jesu in monte accesserunt ad eum discipuli
ejus.</em> Et aperiens os suum docebat eos dicens:
Beati pauperes spiritu, quoniam ipsorum est regnum
coelorum <strong>(Matth. V, 1)</strong>. Dicit ergo: <em>Osculetur me
osculo oris sui.</em> Id est, tangat me dulcedine praesentiae
suae, quam saepius a prophetis promissam audivi
<br>@ <nobr><sub></sub></nobr> Codex Vaticanus post textum <em>osculetur, etc.,</em> solum
ultimam hanc expositionem habet: <em>id est, tangat
me .</em> . . . . . audivi..
</p><p><nobr><sub></sub></nobr> {393} <em>Quia meliora sunt ubera tua vino.</em> Dulcedo
evangelicae doctrinae austeritate legali melior est.
<br>@ <nobr><sub></sub></nobr> Cod. Vat. sequentia a verbo <em>vinum usque ad finem
omittit.</em> <em>Vinum fervorem scientiae legalis;</em> <em>Lac dicit rudimenta
fidei evangelicae.</em> Unde Paulus: <em>Lac vobis potum
dedi</em> <strong>(I Cor. III, 2)</strong>, id est, escam. Meliora sunt
ubera sponsi vino, quia quoscunque rudimenta fidei
ex aqua et spiritu regenerant, vitae coelestis introitu
aperto educant, quod longa legis observatio facere
non valebat, Apostolo teste, quia ait: <em>Nihil ad perfectionem
duxit lex</em> <strong>(Hebr. VII, 19)</strong>. Per ubera doctores
intelliguntur, qui nos potant lacte scientiae.
</p><p>VERS. 2.---<em>Fragrantia unguentis optimis</em>
<br>@ <nobr><sub></sub></nobr> Cod. Vat., <em>Donis sancti Spiritus.</em> Omissis caeteris,
usque, <em>Oleum effusum.</em>. Ideo
Spiritus sanctus unguentis comparatur, quia sicut
unguentum sanat vulnus, ita Spiritus sanctus fugat
<nobr><sub></sub></nobr> vitia, animas fovet et sanat. Bona erant unguenta
quibus prophetae et sacerdotes ungebantur in lege,
sed meliora, quibus apostoli et successores eorum
invisibiliter sunt uncti; de quibus Paulus: <em>Et qui nos
unxit Deus, et qui signavit nos Deus</em> <strong>(II Cor. I, 21)</strong>.
Et Joannes: <em>Unctionem, quam accepistis ab eo, in
vobis maneat</em> <strong>(I Joan. II, 27)</strong>. <em>Oleum effusum nomen</em>
<nobr><sub></sub></nobr> tuum
<br>@ <nobr><sub></sub></nobr> Cod. Vat.: <em>A chrisma Christus, id est, ab unctione
unctus, quod nomen cum gratia sancti Spiritus in baptismate
funditur in cunctos fideles.</em> Caetera omissa
sunt, usque: <em>Ideo adolescentulae.</em>. Redditio causae est; non enim mirum est,
si membra illius unguentis redoleant, cum ipse ab
unguento nomen acceperit. A chrismate Christus, id
est, ab unctione unctus, quod nomen cum gratia
Spiritus sancti in baptismate funditur in cunctos
fideles. Unde Petrus: <em>Quomodo unxit eum Deus Spiritu
sancto et virtute</em> <strong>(Act. X, 38)</strong>. Et in Psalmis:
<em>Unxit te Deus oleo gaudii prae consortibus tuis</em> <strong>(Psal.
XLV, 7)</strong>. Oleum dicit: non stillatum, sed <em>effusum;</em>
non enim dat ei Deus ad mensuram spiritum, quia
ipse est plenus Spiritu sancto. <em>Ideo adolescentulae
dilexerunt te.</em> Id est, electorum animae gratia baptismatis
renovatae.
</p><p>VERS. 3.---<em>Trahe me post te</em>
<br>@ <nobr><sub></sub></nobr> Cod. Vat.: <em>Ut te ascendentem in coelum sequar;</em>
aliis omissis, usque, <em>Curremus simul.</em>. Synagoga prius
Deum venire, et osculum pacis sibi offerre postulabat;
<nobr><sub></sub></nobr> nunc Ecclesia jam venisse, jam ad coelos sciens
rediisse, ut illum possit sequi, desiderat. Quod quia
per se ipsam implere non potest, ejus, ad quem
venire cupit, ductum implorat. <em>Trahe me post te.</em>
Id est, quia sine te nihil possumus facere, precamur,
nos ad te currentes tuae protectionis dextra sustentes.
Currere enim vel cursum consummare non
possumus, nisi te duce et adjutore curramus. Unde
Paulus: <em>Plus illis omnibus laboravi, non tamen ego,
sed gratia Christi</em> <strong>(I Cor. XV, 10)</strong>. <em>Curremus simul in
odorem unguentorum tuorum.</em> Id est incremento
donorum Spiritus sancti bene operando tecum, ad
consortium coelestis Jerusalem festinemus, ut te
ascendentem in coelum sequamur. <em>Introduxit me rex
in cellaria sua.</em> Id est, in gaudia coelestis patriae
<nobr><sub></sub></nobr> aeterna
<br>@ <nobr><sub></sub></nobr> Cod. Vat. omittit ea quae hanc not. sequuntur, usque,
<em>Exsultabimus.</em>. Cellaria regis aeterni gaudia sunt coelestis
patriae, in quae nunc Ecclesia introducta est per fidem,
introducenda plenius per rem. <em>Exsultabimus et
laetabimur in te, memores uberum tuorum super vinum.</em>
In te, non in nobis, memores per omnia fidei
gratiam super legis doctrinam
<br>@ <nobr><sub></sub></nobr> Cod. Vat.: <em>Intende in nobis memor per omnia fidei
gratiam super legis doctrinam.</em> Caetera desunt,
usque: <em>Recti diligunt te.,</em> quod est dicere:
nequaquam nos de perceptis extollimus, sed in
omni, quod bene vivimus, de tua misericordia
exsultabimus, memores, quanta pietate nos recreare,
qualiter austeritatem legis, gratia evangelicae fidei
dignatus es mitigare. <em>Recti diligunt te.</em> Nullus te
diligit nisi rectus; et nullus est rectus nisi qui te
diligit.
</p><p>VERS. 4.---<em>Nigra sum, sed formosa, filiae Jerusalem.</em>
<nobr><sub></sub></nobr> Nigra sum in pressuris persecutionum, sed
formosa in decore virtutum
<br>@ <nobr><sub></sub></nobr> Cod. Vat. sequentia hanc notam omittit, usque,
<em>Sicut tabernacula.</em>. Quod est, nigra quidem
in oculis persequentium appareo, sed ante
Deum ornata decore virtutum refulgeo. <em>Sicut tabernacula
Kedar </em>[Cod. Vat., <em>Cedar</em>], sicut pellis Salomonis.
Kedar filius Ismaelis, quod {394} interpretatur
<nobr><sub></sub></nobr> <em>tenebrae.</em> Dicit sancta Ecclesia se nigram ut Kedar,
quia afflictionibus infidelium ita est obscurata,
quasi totius mundi fieret inimica. Salomon et nomine,
et vita pacificus erat, qui sibi tentoria de
mortuorum animalium pellibus faciebat; ita Dominus
Ecclesiam de illis animalibus sibi creat quae desideria
carnis in se mortificant; ergo est Ecclesia
similis pellis Salomonis
<br>@ <nobr><sub></sub></nobr> Cod. Vat. post textum: <em>In temptatione obscura
daemonum, formosa in mortificando carnalia desideria,
caeteris omissis.</em>.
</p><p>VERS. 5.---<em>Nolite me considerare, quod fusca sim,
quia decoloravit me sol.</em> Id est, nolite mirari si hominibus
despecta sim, quia aestus nimiae persecutionis,
vel amor Christi me decoloravit
<br>@ <nobr><sub></sub></nobr> Cod. Vat. post textum: <em>Nolite mirari, si hominibus
dispecta sim foris ob temptationum aestus.</em>. <em>Filii matris
meae pugnaverunt contra me:</em> posuerunt me custodem
in vineis; vineam meam non custodivi Acerbitas
persecutionis filiorum Synagogae me fecit vineam
<nobr><sub></sub></nobr> Hierosolymis non custodire, sed multarum [esse]
vinearum, id est Ecclesiarum, per orbem custodem
<br>@ <nobr><sub></sub></nobr> Cod. Vat. ea quae notam hanc sequuntur, omittit.. Mater primitivae Ecclesiae Synagoga est, cui
per prophetam dicitur: <em>Zion, tu vocaberis civitas, et
mater civitatum</em> <strong>(Zach. VIII, 3)</strong>.
</p><p>VERS. 6.---<em>Indica mihi, quem diligit anima mea,
ubi pascas, ubi cubes in meridie, ne vagari incipiam
post greges sodalium tuorum.</em> Indica mihi pastorem
meum, quem tota anima diligo, et in quibus pascua
[<em>Cod.</em> Vat., pascuam] et requiem habeat, ne aestu
tentationum turbata, post <em>sodalium, id est haereticorum
conventicula, eum quaerere incipiam.</em>
</p><p>VERS. 7.---<em>Si ignoras te, o pulcherrima </em>[Cod.
Vat., <em>pulchra</em>] inter mulieres, egredere et abi post
<nobr><sub></sub></nobr> vestigia gregum. Si ignoras te sub hujusmodi tentationis
ditione [<em>F.,</em> conditione] mini esse sponsatam,
egredere a meo consortio, et varios errantium actus
sequere. <em>Et pasce haedos meos juxta tabernacula pastorum.</em>
Id est, perditos nutri auditores, qui secuti
insipientium doctrinas magistrorum, a sinistris staturi
sunt.
</p><p>VERS. 8.---<em>Equitatui meo in curribus Pharaonis
assimilavi te, amica mea.</em> Sicut priorem populum
de Aegyptio liberavi timore; sic te, sponsa mea!
de persequentium, si in me confideris, liberabo manibus.
</p><p>VERS. 9.---<em>Pulchrae sunt genae tuae sicut turturis
</em>[Cod. Vat., <em>turris</em>]. Tanta te verecundiae salutaris
virtute decoravi, ut castitatem promissae mihi fidei,
<nobr><sub></sub></nobr> nulla pravorum doctorum seductione corrumpas.
<em>Collum tuum sicut monilia.</em> In <em>collo sancti praedicatores,
qui, quod verbo docent, operibus ostendunt,
designantur:</em> in <em>monilibus operis eorum perfectio
exprimitur</em>
<br>@ <nobr><sub></sub></nobr> Cod. Vat.: <em>In collo doctores sancti designantur.</em>
In monilibus opera exprimuntur, quia quae, etc..
</p><p>VERS. 10.---<em>Muraenulas aureas faciamus tibi vermiculatas</em>
<nobr><sub></sub></nobr> argento. In muraenulis Scriptura sancta
ostenditur, quae auro spiritualium sensuum fulget
interius, et argento coelestis eloquii nitet.
</p><p>VERS. 11.---<em>Dum esset rex in accubitu suo, nardus
mea dedit odorem suum.</em> Rege Christo in beatitudine
coelestis secreti quiescente [<em>Cod.</em> Vat., Regi . . . quiescenti]
sanctorum virtus in Ecclesia magnae nobis
gratiam suavitatis administrat.
</p><p>VERS. 12.---<em>Fasciculus myrrhae dilectus meus mihi,
inter ubera mea commorabitur.</em> Mors dilecti mei,
quam pro mea salute subiit, semper in mea memoria
commorabitur.
</p><p>VERS. 13.---<em>Botrus Cypri dilectus meus mihi, in
vineis Engaddi.</em> Qui [<em>Edit.,</em> quid] fuit fasciculus myrrhae
in amaritudine passionis, ipse est botrus Cypri in
<nobr><sub></sub></nobr> dulcedine resurrectionis. Myrrha tristificat, vinum
laetificat. <em>In vineis Engaddi, propter charismata divina,
quae post resurrectionem largitus est in baptismo suis
participibus.</em> <em>Engaddi, fons haedi, baptismum significat.</em>
</p><p>VERS. 14.---<em>Ecce tu pulchra es, amica mea, ecce tu
pulchra es.</em> Pulchra es operibus mundis, quibus sobrie
in hoc saeculo conversaris. Pulchra es in simplicitate
cordis, quia pro sola aeternitatis intentione
bonis actibus insistis. <em>Oculi</em> tui {395} <em>columbarum.</em>
Oculi cordis tui mundi ac simplices, et ab omni
duplicitate fallendi immunes; vel, sensus tui spirituali
sunt intellectu praediti
<br>@ <nobr><sub></sub></nobr> Cod. Vat.: <em>Ecce tu pulchra es, amica mea, ecce
tu pulchra es, oculi tui columbarum.</em> Pulchra in simplicitate
cordis et munditia operum, quia sensus tui
spiritales sunt intelligentia praediti..
</p><p>VERS. 15.---<em>Ecce tu pulcher es, dilecte mihi </em>[Cod.
Vat., <em>mi</em>] et decorus
<br>@ <nobr><sub></sub></nobr> Cod. Vat., post textum: <em>Tu solus naturaliter
pulcher, ego ex te pulchra.</em> Reliquis omissis usque,
<nobr><sub></sub></nobr> <em>Lectulus noster.</em>. Audiens sancta Ecclesia geminam
<nobr><sub></sub></nobr> sibi a Domino pulchritudinem, operis videlicet
et intentionis, cum simplicitate puri cordis, esse
attributam, devota voce respondet: Ego quidem
quidquid pulchritudinis, gratiae, simplicitatis, spei
habeo, te largiente percepi; tu autem veraciter
et sine comparatione pulcher es, et decorus divinae
perpetuitate naturae, et assumptae humanitatis mirabili
dignitate. <em>Lectulus noster floridus.</em> Requiescit
sponsa cum sponso in lectulo, cum tempore pacis
florido
<br>@ <nobr><sub></sub></nobr> Cod. Vat. verba, <em>Requiescit sponsa, etc.,</em> omittit., pax sanctae Ecclesiae, et virtutibus sanctis
florescit, et spirituali prole multiplicatur.
</p><p>VERS. 16.---<em>Tigna domorum nostrarum cedrina,
laquearia nostra cypressina.</em> Tigna et laquearia doctores
sanctae Ecclesiae, propter munimen [<em>Cod.</em> Vat.,
munimentum] et decorem; cedrina et cypressina
<nobr><sub></sub></nobr> propter eximias eorum virtutes, et odorem bonae vitae
signant
<br>@ <nobr><sub></sub></nobr> Quae hanc notam sequuntur, omissa in Cod. Vat.. Quorum verbo et exemplo Ecclesia sustentatur,
ne haeretica pravitate discutiatur. Odor cedri
serpentes fugat, quod convenit illis qui in virtute
verbi coelestis venenata haereticorum dogmata solent
exstirpare. Cypressus, quae suae venustatem comae
nullo ventorum impulsu deponit, constantiam eorum
exprimit qui sanctam Ecclesiam altioribus virtutum
ornamentis, ut laquearia, decorant.
</p><p>
</p><h4>CAPUT II.</h4><nobr><sub></sub></nobr> 
<p>VERS. 1.---<em>Ego flos campi et lilium convallium.</em>
Ego decus mundi, et lilium convallium. [<em>Cod.</em> Vat.,
Ego decus mundi et gloria humilium.]
</p><p>VERS. 2.---<em>Sicut lilium inter spinas, sic amica mea
inter filias.</em> Tu requiem quaeris et laudes lectuli. Recordare
quod candidior tribulationum aculeis efficieris;
et major est fructus praedicationis [<em>F.,</em> persecutionis]
quam quietis.
</p><p>VERS. 3.---<em>Sicut malus inter ligna silvarum, sic
dilectus meus inter filios.</em> Sicut malus visu, odore et
gustu antecedit ligna silvestria, sic Christus antecellit
omnes sanctos [<em>Cod.</em> Vat., omnibus sanctis] qui filii
Dei dicuntur ex [<em>Cod.</em> Vat., sed] gratia, ille solus
natura. <em>Sub umbra illius, quem desideraveram, sedi.</em>
<nobr><sub></sub></nobr> Eodem protegente, quem semper adesse quaesivi,
quiesco, et secura permaneo. <em>Et fructus ejus dulcis
gutturi meo.</em> Quia gratiae suae coelesti dulcedine me
reficit [<em>Cod.</em> Vat., refecit].
</p><p>VERS. 4.---<em>Introduxit me rex in cellam vinariam.</em>
Cella vinaria Ecclesia debet intelligi, in cujus unitate
solummodo Spiritus sanctus dari solet et accipi,
cujus gratia hoc loco vini nomine designatur. <em>Ordinavit
in me charitatem</em>
<br>@ <nobr><sub></sub></nobr> Cod. Vat. hunc et priorem textum jungit., in qua cella ordinata charitas
est, ut quisque Deum toto corde, plus quam
seipsum; proximum tanquam seipsum diligat.
</p><p>VERS. 5.---<em>Fulcite me floribus, stipate me malis,
quia amore langueo.</em> Consolamini me exemplis seu
incipientium, seu terminantium. Viam salutis mihi
ostendite, dum adhuc in hujus peregrinationis taedio
<nobr><sub></sub></nobr> amore supernae visionis languesco.
</p><p>VERS. 6.---<em>Laeva ejus sub capite meo, et dextera
illius amplexabitur me.</em> In laeva Christi temporalia
ejus dona, in dextra perpetuae vitae beatitudo signatur,
quia hic per spem mentem roborat, et illic per remunerationem
glorificat.
</p><p>VERS. 7.---<em>Adjuro vos, filiae Jerusalem, per capreas
cervosque camporum, ne suscitetis, neque evigilare
faciatis dilectam, quoadusque ipsa velit.</em> Contestor
pacificas fidelium animas per suas quamque
[<em>Cod.</em> Vat., quasque] virtutes, quae per munda et
ruminantia {396} animalia signatae sunt, ne pia fratrum
studia aliqua importunitate impediant; sed sic
quisque de proximorum profectu quasi de suo gaudeat
<br>@ <nobr><sub></sub></nobr> Cod. Vat. ea quae notam sequuntur omittit.. Per capreas et cervos virtutum opera signantur,
<nobr><sub></sub></nobr> quae quantum munditia praeeminent, tantum
violentas antiqui hostis insidias contemnere,
imo disperdere consueverunt. Caprea montem ascendit,
acumen visus habet, meliora pascua eligit.
</p><p>VERS. 8.---<em>Vox dilecti mei.</em> Subauditur, haec est,
quam audivi adjurantem filias Jerusalem, ne me
in ejus amplexu quiescentem suscitarent. <em>Ecce iste
venit saliens in montibus, transiliens colles.</em> Tales
enim saltus fecit dilectus meus; de coelo venit in uterum,
<nobr><sub></sub></nobr> de utero in praesepe, de praesepi in crucem,
de cruce in sepulcrum, de sepulcro rediit in coelum.
Ipse est qui elevatus est super omnes montes et colles,
id est, sanctorum altitudines.
</p><p>VERS. 9.---<em>Similis </em>[est] dilectus meus capreae hinnuloque
cervorum. In assumptione carnis, et humilitate
[<em>Cod.</em> Vat., humanitate] capreae; in varietate
virtutum, et innocentia hinnulo cervorum Christus
comparatur, id est patriarcharum. <em>En ipse stat post
parietem nostrum, respiciens per fenestras, prospiciens
per cancellos.</em> Indutus pariete nostrae mortalitatis
latuit; sed prospiciens ad nos per cancellos et fenestras,
dum miracula fecit, vel [<em>Cod.</em> Vat., ut] ex miraculis
appareret, qui ex passionibus latuit.
</p><p>VERS. 10.---<em>Et dilectus meus loquitur mihi.</em> Ad
<nobr><sub></sub></nobr> praedicandum me hortatur, dicens: <em>Surge, propera,
amica mea </em>[columba mea] formosa mea, et veni.
Surge de strato quietis, in quo tuimet solius curam
agere quaeris. Propera et veni ad implendam etiam
proximis curam salutis per studium sedulae praedicationis.
</p><p>VERS. 11.---<em>Jam enim hiems transiit, imber abiit
et recessit.</em> Jam frigus infidelitatis, et imber iniquitatis
recesserunt, quae totum orbem usque ad tempus
Dominicae incarnationis tegebant.
</p><p>VERS. 12.---<em>Flores apparuerunt in terra.</em> Id est,
initia fidei et justitiae floruerunt in mundo, crescente
Ecclesia. <em>Tempus putationis advenit.</em> Id est, amputatis
inutilibus vanae religionis sarmentis futuro fidei
fructui praeparantur [<em>C.</em> V., praeparentur] corda hominum.
<nobr><sub></sub></nobr> <em>Vox turturis audita est in terra nostra, id
est, Christi Salvatoris nostri dicentis:</em> <em>Poenitentiam
agite, appropinquavit enim regnum coelorum</em> <strong>(Matth.
III, 2)</strong>.
</p><p>VERS. 13.---<em>Ficus protulit grossos suos.</em> Veteris
legis praecepta ceciderunt. <em>Vineae florentes odorem
dederunt, id est, evangelicus populus seu vites florentes
sanctae conversationis odorem longe lateque
dederunt.</em> <em>Surge, amica mea,</em> speciosa mea
<br>@ <nobr><sub></sub></nobr> Cod. Vat., <em>Surge, sponsa mea, amica mea, et veni.,</em> <em>et veni.</em>
O sponsa et amica mea, cui tanta obtuli bona, surge
et veni, et accinge te ad certamen, unde aeternam
quietem accipias.
</p><p>VERS. 14.---<em>Columba mea;</em> per infusionem Spiritus
sancti. <em>In foraminibus petrae, in cavernis maceriae.</em>
Id est, vulneribus, quae pro salute sponsae Sponsus
<nobr><sub></sub></nobr> accepit; et caverna maceriae, id est, custodia
virtutum coelestium
<br>@ <nobr><sub></sub></nobr> Ea quae hanc notam sequuntur Cod. Vat. omittit.
usque, <em>Ostende mihi.</em>. In foraminibus petrae columba
sedens nidificat, cum in passione Dominica
spem suae salutis ponit Ecclesia, cum in Sacramento
mortis ejus, ab insidiis hostis antiqui, quasi a raptu
accipitris, sese tutari confidit, et in eodem spiritualium
filiorum, id est virtutum, sobolem creare satagit.
Unde Jeremias in persona Moab haereticos ad
unitatem invitans ait: <em>Relinquite civitates et habitate
in petra habitatores Moab;</em> estote quasi columba nidificans
in summo ore foraminis <strong>(Jer. XLVIII, 28)</strong>. Maceria
<nobr><sub></sub></nobr> valet ad munitionem vineae, et de lapidibus
hic exponitur, unde Isaias: <em>Vinea facta est dilecto in
cornu, in loco uberi, et maceria circumdedit</em> <strong>(Isai.
V, 1, 2)</strong>. Quae maceria custodiam significat, quia
Dominus circumdat Ecclesiam, ne immundorum spirituum
incursu vastari possit. <em>Ostende mihi faciem
tuam.</em> Quae in abdito secretae quietis, quasi columba,
delitescere cupis
<br>@ <nobr><sub></sub></nobr> Cod. Vat., <em>Ostende mihi faciem tuam.</em> Precor, etc.,
prioribus omissis., precor in publicas actiones procede,
et ex operibus ostende faciem [<em>Cod.</em> Vat., fidem]
tuam. <em>Sonet vox tua in auribus meis.</em> Vox videlicet
laudis, et praedicationis. <em>Vox enim tua dulcis,</em>
et facies tua {397} <em>decora.</em> Illius namque vox Domino
dulcis est, cui dulce est verba Domini proximis
enuntiare, vel ipsi Domino laudes resonare; et illa
fides decora est quae, operibus ornata, adversa pati
<nobr><sub></sub></nobr> non metuit [<em>Cod.</em> Vat., non timet].
</p><p>VERS. 15.---<em>Capite nobis vulpes parvulas, quae demoliuntur
vineas.</em> Id est, vincite haereticos et schismaticos,
parvulos [<em>Cod.</em> Vat., pravos] fide, et dolosos
verbo, qui dente pravae doctrinae rudes fidelium
mentes lacerare solent. <em>Nam vinea nostra floruit.</em> Id
est, late electorum plebes germinant.
</p><p>VERS. 16.---<em>Dilectus meus mihi.</em> Id est, solus mihi
dilectus, et solus mihi adjutor est. <em>Et ego illi.</em> Sola
sum dilecta, quia nulla alia [<em>Cod.</em> Vat., nullus alius]
recte diligit Christum, nisi unica Ecclesia, et nulla
alia ab eo diligitur. <em>Qui pascitur inter lilia.</em> Id est,
munditia fidei et candore virtutum.
</p><p>VERS. 17.---<em>Donec aspiret dies, et inclinentur umbrae.</em>
Donec venturi saeculi lux oriatur aeterna, et
<nobr><sub></sub></nobr> umbrae, id est errores praesentis vitae, transeant. <em>Revertere,
similis esto, dilecte mi, capreae aut hinnulo
cervorum super montes Bethel.</em> Obsecro, dilecte mi,
ut saepius dulcedine tuae visitationis revertaris ad me,
quia cum carne, quam de patriarcharum origine
sumpsisti, super altitudinem omnem coelestium montium,
ascendisti, ut laborem peregrinationis meae
speculatione aeternae patriae releves [<em>Cod.</em> Vat., reveles].
</p><p>
</p><h4>CAPUT III.</h4>
<p>VERS. 1.---<em>In lectulo meo per noctes </em>[Cod. Vat.,
<em>noctem</em>] quaesivi, quem diligit anima mea; quaesivi et
non inveni illum [Cod. Vat., <em>quaesivi illum et non inveni</em>].
Jam dudum, inquit, multo studio quaesivi Dominum,
sed quae [<em>Cod.</em> Vat., quia] adhuc illecebris
<nobr><sub></sub></nobr> carnis meae subdita fui, et tenebris profundae ignorantiae
obcaecata, non inveni lumen veritatis, id est
Dominum.
</p><p>VERS. 2.---<em>Surgam et circuibo civitatem, per vicos et
plateas quaeram, quem diligit anima mea.</em> Quaesivi
illum, et non inveni. Proposui animo meo, de lectulo
carnalium voluptatum surgere, terras ac maria circuire,
et philosophorum adire magisteria [<em>Cod.</em> Vat.,
ministeria]; sed nec sic inveni illum.
</p><p>VERS. 3.---<em>Invenerunt me custodes </em>[Cod. Vat., <em>vigiles</em>]
qui custodiunt civitatem. Num quem dilexit anima
<nobr><sub></sub></nobr> mea vidistis? Vigiles sunt, qui custodiunt Ecclesiam,
apostoli et doctores, qui gentilitatem veritatis
indagine sollicitam (<em>Cod.</em> Vat., sollicitantem] invenerunt.
</p><p>VERS. 4.---<em>Paululum cum pertransissem eos, inveni
quem diligit anima mea.</em> Dum me illorum magisterio
tradidi, mox lumen veritatis, quod diu quaesiveram
[<em>Cod.</em> Vat., quod quaesivi], inveni. <em>Tenui eum,
nec dimittam, donec introducam illum in domum matris
meae et in cubiculum genitricis meae.</em> Tenui [<em>Cod.</em>
Vat., teneo donec . . . ] illum firma fide et tenebo, donec
in fine saeculi per officium praedicationis introducam
illum in domum, et cubile Synagogae, quae
me genuit in Domino, et fiet unum ovile et unus
pastor.
</p><p><nobr><sub></sub></nobr> VERS. 5.---<em>Adjuro vos, filiae Jerusalem, per capreas
cervosque camporum, ne suscitetis neque evigilare faciatis
dilectam, donec ipsa velit.</em> In superioribus sponsam
non invenimus ad quietem somno pervenisse;
sed potius de lectulo exsilientem, labore maximo ad
inventionem dilecti sui properasse; et quomodo dilectus,
ne eam exagitent, adjurat filias Jerusalem.
Sed forte anima illa felici sopita sopore, quae in divino
amore novit quiescere, claudit oculum in exterioribus
cordis, et aperit in interioribus. Merito ergo
adjurantur filiae Jerusalem, ne suscitent dilectam,
id est, ne mentem Deo devotam ab intentione desiderii
coelestis importuna irruptione praepediant
<br>@ <nobr><sub></sub></nobr> Cod. Vat., post versum: «Ideo hunc versum
repetit Sponsus, ut non minorem eum Ecclesiae de
gentibus congregatae, quam de Judaeis habere sollicitudinem
putares, sed ut sit de utrisque una sponsa,
<nobr><sub></sub></nobr> et illa dilectissima.» Anteriora et posteriora hic
omittuntur..
Repetitur hic locus in Cantico amoris, ut non minorem
se Dominus curam Ecclesiae de gentibus gerere
<nobr><sub></sub></nobr> designet, quam Ecclesiae collectae de Judaeis. Quod
enim adjurat filias, ne suscitent dilectam, ita potest
accipi, quod praecipiat eis, qui de Judaeis in fidem
praecesserunt, ne inquietent eos; neque quieti eorum
contradicant, qui de gentilitatis errore ad fidem pervenerunt.
</p><p>{398} VERS. 6.---<em>Quae est ista quae ascendit per
desertum? Miratur Synagoga quomodo gentium populus,
nullo circumcisionis ministerio emundatus,
nulla prophetarum admonitione eruditus, subito ab
infimis voluptatibus per desertum gentilitatis, et idololatriae
ad alta virtutum culmina et Sponsi amplexus
ascendisset</em>
<br>@ <nobr><sub></sub></nobr> Cod. Vat. sequentia usque, <em>Sicut virgula, omittit.</em>. Cujus fides eo majoris est miraculi,
quo hanc superne susceptam invincibiliter servat,
<nobr><sub></sub></nobr> testante Joanne, qui ait: <em>Scio ubi habitas;</em> ubi sedes
est Satanae, et tenes nomen meum, et non negasti fidem
meam <strong>(Apoc. II, 13)</strong>. Per desertum etiam signari
potest ea conversatio quae, a mundi illecebris separata,
Dei tantum legi scrutandae et coelestium praeceptorum
observationi dedita est. <em>Sicut virgula fumi
ex aromatibus.</em> Igne amoris accensa omni nisu virtutum
ad coelestia tendit
<br>@ <nobr><sub></sub></nobr> Cod. Vat. sequentia omittit usque, <em>Myrrhae.</em>. Fumus eodem tempore
partim solet oriri, partim ad sublimia ductus disparere.
Sic et Ecclesia in membris quibusdam suis per
<nobr><sub></sub></nobr> gratiam sancti Spiritus nova nascitur; in quibusdam,
ut in ante natis, ad coelestia colligitur. Non fumo,
sed virgulae fumi assimilatur, ut unitas fidei Ecclesiae
significetur. <em>Myrrhae et thuris, et universi pulveris
pigmentarii.</em> Ex mortificatione carnalium voluptatum,
et puritate orationum, et omnium virtutum odore.
</p><p>VERS. 7.---<em>En lectulum Salomonis sexaginta fortes
ambiunt ex fortissimis Israel.</em> Lectulus Salomonis
est conversatio quieta sanctorum. Sexaginta fortes
sunt sancti praedicatores et fortissimi bellatores, qui
mundo corde digni sunt Deum videre.
</p><p>VERS. 8.---<em>Omnes tenentes gladios, et ad bella
doctissimi.</em> Tenent enim gladium spiritus, quod est
verbum Dei, qui, quod [<em>Cod.</em> Vat., quidquid] ore
docent, opere complent. <em>Uniuscujusque ensis super</em>
<nobr><sub></sub></nobr> femur suum propter timores nocturnos. Nocturni timores
sunt insidiae tentationis occultae. Ensis autem
est custodia vigilans, carnis concupiscentias premens,
ne verbum praedicationis immunditia vitae maculet.
</p><p>VERS. 9.---<em>Ferculum fecit sibi Salomon rex de lignis
Libani.</em> Ferculum Salomonis est sancta Ecclesia,
quae credentes ad aeternae beatitudinis epulas
levat, quae de fortibus animo, quasi lignis imputribilibus,
constructa est.
</p><p>VERS. 10.---<em>Columnas ejus fecit argenteas.</em> Columnae
argenteae sunt doctores eloquii luce fulgentes.
<em>Reclinatorium aureum.</em> Reclinatorium aureum est
spes perpetuae quietis fidelibus promissae [<em>Cod.</em> Vat.,
perpetua . . . promissa]. <em>Ascensum purpureum.</em> Ascensus
purpureus quid aliud est, nisi martyrum sanguis,
<nobr><sub></sub></nobr> et passio Redemptoris nostri? Quia non ascenditur
ad epulas vitae, nisi per mysterium passionis Christi.
<em>Media charitate constravit propter filias Jerusalem.</em>
Omnis enim qui charitatem habet Dei et proximi,
ad hanc requiem, ad has epulas laetus perveniet.
Haec omnia ornamenta Ecclesiae praestitit Christus ob
nimiam charitatem qua dilexit nos et tradidit seipsum
pro nobis.
</p><p>VERS. 11.---<em>Egredimini et videte, filiae Sion, regem
Salomonem.</em> Egredimini mente et actu de turbulenta
mundi conversatione, ut Regem pacis valeatis videre.
<em>In diademate, quo coronavit eum mater sua.</em> Videte
Dominum Christum in humanitate, quam de virgine
matre susceptam in majestatis paternae dextra collocavit.
<nobr><sub></sub></nobr> <em>In die dispensationis </em>[Cod. Vat., <em>disponsationis</em>]
illius. In tempore incarnationis illius, quo ad copulandam
sibi Ecclesiam sponsam ex virginali utero
processit. <em>Et in die laetitiae cordis ejus.</em> Id est, redemptionis
humani generis, quae fuit dies laetitiae
Christo.
</p><p>
</p><h4>CAPUT IV.</h4>
<p>VERS. 1.---<em>Quam pulchra es, amica mea, quam
pulchra es! Pulchram dicit Ecclesiam;</em> et pulchram
repetit, quia hanc et actione et praedicatione vidit
<nobr><sub></sub></nobr> esse laudabilem
<br>@ <nobr><sub></sub></nobr> Quae hanc notam sequuntur omissa sunt in Cod.
Vat. usque, <em>Oculi tui.;</em> actione videlicet, quia <em>sicut fumi
virgula ex aromatibus ascendit:</em> et praedicatione, quia
ad suum consortium etiam proximas venire satagit
dicens: <em>Egredimini et videte.</em> Oculi tui columbarum.
Sensus tui spiritualium rerum {399} contemplatione
sunt excellentes, et verecundi [<em>Al.,</em> venerandi]
<br>@ <nobr><sub></sub></nobr> sequentia, usque, <em>absque eo, omittit cod.</em> Vat., quibus
mea dona, quae nuper exposuisti; meum diadema,
quod nuper praedicasti, videre et cognoscere meruisti.
<em>Absque eo quod intrinsecus latet.</em> Magna est
quippe gloria aperti operis, sed longe incomparabilior
merces aeternae retributionis, quae, dum in terris
peregrinamur, videri non potest [<em>Cod.</em> Vat., quae necdum
videri potest]. <em>Capilli tui sicut greges caprarum.</em>
Possunt in capillis populi fideles accipi, qui maximum
decus sua numerositate praebent Ecclesiae. <em>Quae</em>
<nobr><sub></sub></nobr> ascenderunt de monte Galaad. Galaad acervus testimonii
interpretatur, qui bene convenit adunatae multitudini
sanctorum.
</p><p>VERS. 2.---<em>Dentes tui sicut greges tonsarum.</em> In
capillis fragiliores, in dentibus vero perfectiores quique,
et ad regendam Ecclesiam apti designantur.
<em>Quae ascenderunt de lavacro.</em> Id est, fonte sacri baptismatis,
qui et tonsi et loti sunt, hoc est, nudati
renuntiando [<em>Cod.</em> Vat., renuntiantes] saeculo, et vitae
lavacro mundati. <em>Omnes gemellis fetibus.</em> Id est, gemina
charitate fecundi. <em>Et sterilis non est inter eas.</em>
Non est, qui fetus boni operis non agat.
</p><p>VERS. 3.---<em>Sicut vitta coccinea </em>[Cod. Vat., <em>cocunea</em>]
labia tua, et eloquium tuum dulce. Vitta coccinea
<nobr><sub></sub></nobr> doctrina veritatis intelligitur. Labia sponsae cocco assimilantur,
quia Dominici sanguinis, quo redempta
est, pretium praedicare non cessat Ecclesia; vel quia
praedicatio sancta charitatis ardore flammescit. <em>Sicut
fragmen mali punici, ita genae tuae, absque eo quod
intrinsecus latet.</em> In genis verecundia, in malo punico
passio Christi exprimitur. Habet ergo ruborem in genis
sponsa mali punici, cum sacramentum Dominicae
passionis verbis fatetur et factis probat.
</p><p>VERS. 4.---<em>Sicut turris David collum tuum.</em> Turris
David Ecclesia est, collum praedicatores, quorum fide
et constantia in eadem civitate firma est, et undique
inexpugnabilis. <em>Quae aedificata est cum propugnaculis.</em>
Propugnacula autem ejusdem civitatis, Scripturarum
sanctarum munimina sunt, vel Patrum praecedentium
<nobr><sub></sub></nobr> exempla. <em>Mille clypei pendent ex ea.</em> Quia quot
in divinis libris praecepta sunt, tot sunt nostri pectoris
munimina, quibus contra omnes insidias defendimur.
<em>Omnis armatura fortium.</em> Omnis instructio
est vel operationis, vel doctrinae coelestis, per quam
non solum evadimus, sed et superamus.
</p><p>VERS. 5.---<em>Duo ubera tua sunt duo hinnuli caprae
</em>[Cod. Vat., <em>capreae</em>] gemelli, qui pascuntur in liliis.
</p><p>VERS. 6.---<em>Donec aspiret dies et inclinentur umbrae.</em>
Duo ubera duo sunt sunt populi ex circumcisione
venientes et gentilitate, qui per humilitatem quidem
parvos se intelligunt et peccatores; sed charitate
<nobr><sub></sub></nobr> currentes omnia obstacula mundi transeunt. Qui pascuntur
[<em>Cod.</em> Vat., pascunt] in liliis, hoc est, candidissimis
sanctorum Patrum exemplis, donec praesentis
[<em>Cod.</em> Vat., praesentes] mortalitatis umbras,
aeterno die aspirante, transeamus. <em>Vadam ad montem
myrrhae et ad collem thuris.</em> In myrrha mortificatio
carnis; in thure devotio orationis exprimitur. Quasi
diceret Sponsus: Frequentabo eos, et pia propitius
illustratione glorificabo, quos in passionis, sive orationis
virtute sublimes esse suspicio.
</p><p>VERS. 7.---<em>Tota pulchra es, amica mea, macula
non est in te.</em> In omnibus, scilicet, Deum timentibus,
pusillis et magnis
<br>@ <nobr><sub></sub></nobr> Haec glossa deest in cod. Vat..
</p><p>VERS. 8.---<em>Veni de Libano, sponsa mea, veni de
Libano, veni.</em> Libanus candor interpretatur, id est,
<nobr><sub></sub></nobr> anima bonis actibus candidata, quam tertio hortatur
Sponsus, ut veniat: primo, viventem [<em>Cod.</em> Vat.,
viventes] in carne per bona opera. Secundo, absoluta
carne ad percipiendam vitam beatam. Tertio,
recepto corpore ad fruenda post resurrectionem gaudia
perfecta. <em>Coronaberis de capite Aman </em>[Cod. Vat.,
<em>Amana</em>], de vertice [Sanir] et Hermon, de cubilibus
leonum, de montibus pardorum. Leones propter superbiam,
pardi propter crudelitatem maligni sunt
spiritus. Montium vero nomine superba infidelium
corda, ubi immundi spiritus sedem habent, designantur.
Dum sancti praedicatores tales ad viam salutis
convertunt, coronantur de capite et vertice
montium, id est, principibus iniquorum, quia de labore
<nobr><sub></sub></nobr> certaminis crescit corona gloriae.
</p><p>VERS. 9.---<em>Vulnerasti cor meum, soror mea, sponsa
mea, vulnerasti cor meum.</em> In vulneratione cordis
magnitudo amoris Christi in Ecclesiam intelligitur.
<em>In</em> uno {400} <em>oculorum tuorum, et in uno crine colli
tui.</em> In unitate sancta doctorum, id est oculorum;
et in unitate pia subjectae plebis, id est crinium.
</p><p>VERS. 10.---<em>Quam pulchrae sunt mammae tuae, soror
mea sponsa.</em> Item mammae nomine sancti doctores
propter consolationem infirmorum, et parvulorum
sustentationem, quae lacte fit, exprimuntur. <em>Pulchriora
ubera tua vino.</em> Suavitas gratiae pulchrior est
austeritate legis. <em>Et odor unguentorum tuorum super
omnia aromata.</em> Fama suavissima diffusa [<em>Cod.</em> Vat.,
<nobr><sub></sub></nobr> diffusae] per orbem totum fidei, latior est quam veteris
legis et Patrum [in ea], quae in sola Judaea
coangustatur.
</p><p>VERS. 11.---<em>Favus distillans labia tua, sponsa.</em>
Favus mel in cera est: mel autem in cera spiritualis
est divinorum eloquiorum sensus in littera. Mel stillans,
quia multiplices sensus pene singulae sententiae
habent. Labia sponsae sunt doctores, qui multifarios
sensus sacris litteris inesse pandunt. <em>Mel et lac sub
lingua tua.</em> In lacte eruditio parvulorum, in melle
fortior doctrina perfectorum signatur Sub lingua,
id est, in meditatione cordis. <em>Et odor vestimentorum</em>
<nobr><sub></sub></nobr> tuorum, sicut odor thuris. Vestimenta Ecclesiae
opera sunt ejus, quae odori thuris comparantur,
quia cuncta quae sancta pro Domino agit Ecclesia,
orationum per ea vicem reddunt.
</p><p>VERS. 12.---<em>Hortus conclusus soror mea, sponsa,
hortus conclusus, fons signatus.</em> Hortus conclusus
Ecclesia est, quae multifaria spiritualium eperum
germina gignit. Fons est, quia doctrina salutari redundat;
conclusus, quia Domini protectione munita
persistit; signatus, sermone fidei.
</p><p>VERS. 13.---<em>Emissiones tuae paradisus malorum
punicorum cum pomorum fructibus.</em> Per irrigationem
sacri baptismatis sancta Ecclesia paradisum ex se
emittit malorum punicorum, id est, sanctorum martyrum.
Cum pomorum fructibus, id est, sanctarum
<nobr><sub></sub></nobr> virtutum fructu.
</p><p>VERS. 14.---<em>Cypri cum nardo, nardus et crocus.</em>
Cyprus arbor aromatica est, significans coelestis gratiae
benedictionem. Nardus Dominicae passionis typum,
crocus charitatis fervorem exprimit. Conjungitur
cyprus nardo, cum divina gratia confortat nos
pro Christo pati. Item nardus croco jungitur, cum
charitate Christi mortem libenter suscipimus. <em>Fistula
et cinnamomum.</em> Fistula, quae et cassia [<em>Cod.</em>
Vat., casia] arbor aromatica [est], sed modica, et
ideo humiles spiritu designat. Item cinnamomum,
qui se ipsos despiciunt, signat, quae et ipsa est brevis
arbor, sed odorifera et dulcis; sed humilitas magnam
habet laudem et dulcedinem apud Deum. <em>Cum</em>
<nobr><sub></sub></nobr> universis lignis Libani. Sicut fistula et cinnamomum
humiles sanctorum cogitationes, sic et ligna Libani
sublimes eorum actiones demonstrant. <em>Myrrha et
aloe, arbores sunt aromaticae, quae continentiam
carnis exprimunt.</em> <em>Cum omnibus primis unguentis.</em>
Id est, charismatibus virtutum excellentioribus. Et
pulchra est conjunctio harum arborum cum unguentis,
quia dum carnem a lascivia refrenamus, consequens
est ut majora spiritus dona percipiamus.
</p><p>VERS. 15.---<em>Fons hortorum, puteus aquarum viventium,
quae fluunt impetu.</em> Utrumque Ecclesia est,
et fons hortorum, quia spirituales gignit fructus; et
puteus aquarum viventium, propter occulta mysteria,
quae sanctis per revelationem sancti Spiritus [solis]
panduntur. Aquarum viventium propter eloquia divina,
<nobr><sub></sub></nobr> quae de invisibilibus divinae gratiae thesauris
procedunt. <em>De Libano.</em> De ipsa Ecclesia dicit, quae et
candida est per munditiam fidei, et alta per virtutum
gloriam.
</p><p>VERS. 16.---<em>Surge, Aquilo, et veni, Auster, et perfla
hortum meum.</em> In Aquilone adversa mundi, in Austro
blandimenta designantur, quia gemina expugnatione
probatur Ecclesia. <em>Surge, permittentis vox, non
imperantis est.</em> <em>Et fluant aromata illius.</em> Id est, virtutum
constantia miros odores dispergat. <em>Veniat dilectus
meus in hortum suum.</em> Veniat Dominus in Ecclesiam
suam, ac eam ipse conservet ubique immaculatam,
et fidei fruge fecundet [<em>Cod.</em> Vat., fecundam].
<em>Et comedat fructum pomorum suorum.</em> Et libenter
<nobr><sub></sub></nobr> inspiciat gratanterque accipiat opera sanctorum
suorum.
</p><p>{401} 
<br>CAPUT V.
</p><p>VERS. 1.---<em>Veni in hortum meum, soror mea, sponsa.</em>
Veni, inquit, saepissime in Ecclesiam meam: et venio
ut corrigam, adjuvem, confirmem. <em>Messui myrrham
meam cum aromatibus meis.</em> Per myrrham
passio vel mortificatio, per aromata omnes virtutes
exprimuntur. Metit myrrham cum aromatibus, quando
martyres cum caeteris electis ad maturitatem praemiorum
perducit. <em>Comedi favum cum melle meo, bibi vinum
meum cum lacte meo.</em> In favo et vino praedicatores,
in melle et lacte auditores intelliguntur; et utrosque
internus Judex approbat et remunerat. <em>Comedite,
amici, bibite et inebriamini, charissimi.</em> Amici, faciendo
<nobr><sub></sub></nobr> quae praecipio; <em>charissimi, me integra charitate
amplectendo.</em> Obsecro, ita factis sanctorum, quasi
epulis praecipuis, praecordia vestra replete.
</p><p>VERS. 2.---<em>Ego dormio.</em> Donante gratia Dei, in pace
praesentis vitae [<em>Al.,</em> Ecclesiae] eum colo. <em>Et cor meum
vigilat.</em> Quo tranquillius ab incursibus externis vaco,
eo altius internis visibus video [<em>Cod.</em> Vat., eo altius
intus video], quam bonus est Deus. <em>Vox dilecti mei
pulsantis.</em> Pulsat ostium cordis, cum Dominus nos
ad profectum virtutum excitat. <em>Aperi mihi, soror
mea, amica mea, columba mea, immaculata mea.</em> Id
est, pande cor mihi. <em>Soror mea, quia cohaeres mea.</em>
<em>Amica mea, quia arcanorum meorum </em>[<em>Cod.</em> Vat.,
arcanis meis] conscia. <em>Columba mea, quia spiritus
mei dono illustrata.</em> <em>Immaculata mea,</em> quia sola aspectu
<nobr><sub></sub></nobr> meo digna. <em>Quia caput meum plenum est rore et
cincinni mei guttis noctium.</em> Caput Christi Deus;
cincinni sunt fidelium collectiones. In rore et guttis
noctium, frigens charitas in multis ostenditur, quam
in Deum et proximum habere debuerunt. Ideo necessario
excitat Dominus fideles quosque ad praedicationis
studium [<em>Al.,</em> officium]. Cui, provocata ad
laborem docendi, respondet Ecclesia:
</p><p>VERS. 3.---<em>Exspoliavi me tunica, quomodo induar
illa? Ac si aperte dicat, deserui negotia saecularia tui
causa, quomodo repetam illa?</em> <em>Lavi pedes meos, quomodo
inquinabo illos? Jam secretae compunctionis
fletibus ablui cogitationes terrenas, quomodo mundi
</em>[<em>Al.,</em> immundis] sordibus iterum polluar? quia praedicationis
officium sine occupatione [<em>Al.,</em> praeoccupatione]
<nobr><sub></sub></nobr> saeculari vix esse potest.
</p><p>VERS. 4.---<em>Dilectus meus misit manum suam per
foramen.</em> Manum quippe suam dilectus per foramen
misit, cum nos Dominus occulta invisibiliter compunctione
ad opus virtutum accendit, nobisque in
memoriam revocat quomodo et quanta de sinu Patris
descendens pro nobis esset passus. <em>Et venter
meus intremuit ad tactum ejus.</em> Haec recolens intima
conscientia sponsa, tota expavescit, pigritiam quietis
accusans, ad laborem praedicationis festinans.
</p><p>VERS. 5.---<em>Surrexi, ut aperirem dilecto meo.</em> Id
est, verbum Domini praedicare. <em>Manus meae distillaverunt
myrrham;</em> digiti mei pleni myrrha [probatissima].
In manibus enim opera, in digitis discretio
<nobr><sub></sub></nobr> designatur; in myrrha continentia et passiones; quae
tunc probatissima est, cum solummodo pro charitate
Dei et proximi, vel continentia [fit], vel passiones
fiunt.
</p><p>VERS. 6.---<em>Pessulum ostii mei aperui dilecto meo.</em>
Pessulum sponso aperit, qui templum sui pectoris
divina [inspiratione adveniente pandit, id est
<br>@ <nobr><sub></sub></nobr> Uncis conclusa omittuntur in cod. Vat.],
visitatione et inhabitatione dignum fecerit. <em>At ille
inclinaverat atque transierat.</em> Quia nulli in hac vita
plena visio Dei, sicut in futura, conceditur, ideo
transire dicitur dilectus, id est, in futurum se videndum
et perfruendum plenius ostendit. <em>Anima mea
liquefacta est, ut locutus est.</em> Quanto suavius, inquit,
vocem atque viciniam dilecti mei accepi, tanto sublimius,
quidquid in me erat frigidum, charitate incaluit
<nobr><sub></sub></nobr> [et liquefactum est (<em>Cod.</em> Vat. et quidquid
rigidum liquefuit)]. <em>Quaesivi et non inveni illum;</em>
vocavi et non respondit mihi. Quia donum compunctionis
et dulcedinis intimae non in arbitrio est volentis,
sed in miseratione dantis; ideo non semper habent
illud aequaliter, quia non ita se offert Deus in
exsilio laborantibus, quomodo in patria regnantibus.
</p><p>VERS. 7.---<em>Invenerunt me custodes, qui circuierunt
civitatem, percusserunt me, et vulneraverunt
me, tulerunt pallium meum mihi custodes murorum.</em>
Custodes civitatis, id est Ecclesiae, sancti [sunt] doctores,
qui sedula praedicatione circumeunt {402}
corda singulorum, et spiculis amoris coelestis vulnerant,
et ut magis ardeant, inflammescunt, et vetustae
<nobr><sub></sub></nobr> conversationis tegmen eis subtrahunt.
</p><p>VERS. 8.---<em>Adjuro vos, filiae Jerusalem, si inveneritis
dilectum meum </em>[Cod. Vat. om. <em>meum</em>], ut nuntietis
ei quod [Cod. Vat. <em>quia</em>] amore langueo. Merito
languet sponsa, cum gladio verbi Dei percussa terrenum
exuit amictum; et filias Jerusalem, id est, Deo
dignas adjurat animas, ut sui amoris magnitudinem
ad Deum referant, et pro ejus videnda gloria supernum
sibi poscant auxilium.
</p><p>VERS. 9.---<em>Qualis est dilectus tuus ex dilecto, o
pulcherrima mulierum, qualis est dilectus tuus ex dilecto,
quia sic adjurasti nos? Obsecro te, quia sic adjurasti
me, ut amore, quo te languescere dicis, me
quoque per verbum praedicationis facias ardescere;</em>
<nobr><sub></sub></nobr> et mihi ostendas qualis sit dilectus tuus ex ea parte
qua possit diligi, non timeri, quia <em>perfecta charitas
foras mittit timorem</em> <strong>(I Joan. IV, 18)</strong>.
</p><p>VERS. 10.---<em>Dilectus meus candidus et rubicundus,
electus ex millibus.</em> Candidus, quia sine peccato;
rubicundus sanguine passionis; electus ex millibus,
quia solus mediator Dei et hominum.
</p><p>VERS. 11.---<em>Caput ejus aurum optimum.</em> Caput
Christi Deus, qui solus bonus et optimus. <em>Comae
ejus sicut elatae palmarum, nigrae quasi corvus.</em> Comae
catervae sunt sanctorum, quae Deo fideli famulatu
adhaerent. Elatae palmae, propter eminentiam [<em>Cod.</em>
Vat. om. eminentiam] apud Deum. Nigrae, propter
<nobr><sub></sub></nobr> despectionem apud homines. Vel, elatae ob
victoriam; nigrae ob pressuras.
</p><p>VERS. 12.---<em>Oculi ejus sicut columbae super rivulos
aquarum, sancti doctores sunt, per quos Ecclesia
videt quae recta sunt;</em> qui bene columbae, propter
innocentiam [<em>Cod.</em> Vat. om. innocentiam] et simplicitatem;
et rivulis aquarum propter charismata divina
comparantur. <em>Quae lacte sunt lotae, et resident
juxta fluenta plenissima.</em> Lacte lotas dicit, id est,
gratia dulcissima mundatas. Et resident juxta fluenta
plenissima, id est, omnium donorum spiritualium
abundantiam. Potest in rivulis veteris legis eruditio;
et in fluentis plenissimis perfectio evangelicae doctrinae
designari, quia praedicatores de thesauris suis
proferunt vetera et nova <strong>(Matth. XIII, 52)</strong>.
</p><p><nobr><sub></sub></nobr> VERS. 13.---<em>Genae illius sicut areolae aromatum.</em>
In genis Salvatoris nostri ejus modestia [<em>Cod.</em> Vat.,
modesta pietas] simul et severitas exprimitur. In
areolis aromatum virtutes, et dulcedo, et fama gloriae
ejus designantur. <em>Consitae a pigmentariis:</em> labia ejus
lilia distillantia myrrham primam. Prophetis et
apostolis; hi futurae [<em>Cod.</em> Vat., futura] incarnationis
ejus arcana; illi facta narrantes. Labia illius
verba sunt doctrinae ejus; lilia, quia charitatem
coelestis regni promittunt; <em>distillantia myrrham primam,
quia per contemptum voluptatum praesentium
ad hanc perveniendum esse praedicant.</em>
</p><p>VERS. 14.---<em>Manus illius tornatiles aureae.</em> Manus,
id est opera; quia quae verbis docuit, factis implevit.
<em>Tornatiles,</em> quia in se omnem regulam justitiae
<nobr><sub></sub></nobr> tenent, ut dicitur: <em>Oportet me omnem justitiam implere</em>
 <strong>(Matth. IV, 15)</strong>. Sunt et manus aureae, quia
omnia quae in homine gessit, divinitatis gloria perfecit.
<em>Plenae hyacinthis.</em> Quae ad spem nos coelestium
atque amorem excitant; quia hyacinthus [<em>Cod.</em> Vat.,
in hyacintis] aerii coloris gemma est. <em>Venter ejus
eburneus distinctus sapphyris.</em> Venter ergo dilecti fragilitatem
humanitatis ejus designat; ebur decorem
castitatis; sapphyrus sublimitatem coelestium virtutum.
<em>Distinctus sapphyris, quia partim humana fragilitas
esurie, tentatione, fatigatione, morte;</em> partim
divina celsitudo, miraculis, resurrectione et ascensionis
gloria intelligitur.
</p><p>VERS. 15.---<em>Crura illius columnae marmoreae.</em>
Crurum vocabulo itinera [<em>Al.,</em> munera] incarnationis
<nobr><sub></sub></nobr> Christi insinuantur, quae columnis marmoreis propter
firmitatem et rectitudinem comparantur. <em>Quae
fundatae sunt super bases aureas.</em> Quia quidquid
per eum vel de eo gestum est, omnia divinae praevisionis
[<em>Cod.</em> Vat., provisionis; <em>al.,</em> promissionis]
consilio ante tempora saecularia disposita sunt. <em>Species
ejus, ut Libani;</em> electus, ut cedri Ut Libanus
celsitudine et gratia arborum alios montes, sic Dominus
Christus omnes sanctos meritorum celsitudine
et gratia virtutum antecellit. Electus ut edri. Sicut
alias arbores quae in Libano nascuntur, superat dignitate
sua, ita Christus omnes qui in Ecclesia ad
vitam nascuntur, sua transcendit gloria.
</p><p><nobr><sub></sub></nobr> VERS. 16.---<em>Guttur illius suavissimum.</em> In gutture
interna dulcedo verborum illius memoratur, quam
qui sapit, non esurit. <em>Et totus desiderabilis.</em> Quid
amplius {403} quaeris? Totus desiderabilis est, quia
totus Deus et totus homo, in quem desiderant et angeli
prospicere. Deus in majestate Patris; homo in
virginitate matris; in illo Creator, in hac Salvator.
<em>Talis est dilectus meus, et talis est amicus meus, filiae
Jerusalem.</em> Quanto devotius quisque diligit Deum,
tanto familiarius habet amicum Deum; et talem necesse
[est] ut intelligas eum, si vis e