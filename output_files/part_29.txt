t melius,
nisi laetari, et facere bene in vita sua.</em> Omnis enim
homo qui comedit et bibit, et videt bonum de labore
suo, hoc donum Dei est. Propterea colonus et hospes
mundi homo datus est, ut brevis vitae fruatur tempore,
et, spe prolixioris aetatis abscissa, cuncta quae
possidet quasi ad alia cito profecturus aspiciat, et
quantum potest, bene faciat in vita sua; nec frustra
congregando magnas opes, cogitationibus torqueatur:
neque se putet plus de suo labore lucrari posse
quam cibum et potum; et si quid de opibus suis in
bonis operibus expenderit, hoc solum Dei donum
<nobr><sub></sub></nobr> est. Non ut ad desperationem et luxuriam provocemur,
sed habentes victum et vestitum his contenti
simus, et quidquid plus est necessitate corporis, in
pauperum expendatur solatia. Quia sicut caro cibo
alitur et potu, ita anima eleemosynis pauperum, et
solatiis miserorum. Juxta anagogen, verus cibus est
caro Christi, et verus potus sanguis ejus, sicut ipse
Dominus ait: <em>Qui manducat carnem meam, et bibit
sanguinem meum, in me manet, et ego in illo</em> <strong>(Joan.
VI, 57)</strong>. In hac cibi et potus spiritali jucunditate laetari
debemus, non solum in mysterio, sed etiam in
lectione sanctarum Scripturarum, ubi pascamur et
potemur de ligno vitae, quod plantatum est secus decursus
aquarum.
</p><p>VERS. 14.---<em>Didici quod omnia opera quae</em>
<nobr><sub></sub></nobr> fecit Deus, perseverent in perpetuum, non possumus
eis addere quidquam, nec auferre, quae fecit
Deus, ut timeatur. Nihil est in mundo quod novum
sit. Solis cursus et lunae vices, et terrae arborumque
siccitas vel viror, cum ipso mundo nata sunt
atque creata, et idcirco Deus certa ratione cuncta
moderatus est, et jussit humanis usibus elementa
servire, ut homines videntes haec intelligant esse
providentiam Dei, et timeant a facie Dei, dum ex rerum
aequalitate, cursu, ordine atque constantia, intelligunt
Creatorem. Pulchre autem temperavit dicens,
ut timeant a facie ejus: <em>vultus</em> quippe <em>Domini super
facientes mala</em> <strong>(Psal. XXXIII, 17)</strong>.
</p><p>VERS. 15.---<em>Quod factum est, ipsum permanet:</em>
quae futura sunt, jam fuerunt: et Deus instaurat
<nobr><sub></sub></nobr> quod abiit. Vel praeterita, vel praesentia, vel futura,
ipsa [et] fuerunt, et sunt, et erunt, universa
quae cernimus. Sol qui nunc oritur, et antequam
nos essemus, in mundo fuit, et postquam mortui fuerimus,
oriturus est. Quod de sole diximus, hoc de
omnibus cognoscendum est creaturis. Terra singulis
annis arescit, iterumque virescit in germine suo.
Mare fluit, et recedit ut refluat. Animalia moriuntur,
et renascuntur iterum ejusdem generis. Homines
morte finiuntur, et alii pro eis oriuntur. Et ea lege
creaturarum nihil novum inveniri poterit, sed Deus
per succedentia tempora omnia restaurat quae fuerunt.
</p><p>VERS. 16, 17.---<em>Et vidi sub sole in loco judicii impietatem,
et in loco justitiae iniquitatem.</em> Et dixi in corde
<nobr><sub></sub></nobr> meo: justum et impium judicabit Deus, tempus omni
rei tunc erit. Sub sole, inquit, isto veritatem et judicium
requisivi; et vidi in judiciis non veritatem valere,
sed munera. Aliter: arbitratus sum aliquid
justitiae in praesenti saeculo geri, et vel pium pro suo
nunc merito recipere, vel impium, pro {421} suo scelere
damnari. Postea vero cum corde meo colloquens
et reputans, intellexi, non per partes Deum,
et per singulos semper judicare, sed in futurum tempus
servare judicium, ut omnes pariter judicentur,
et recipiat unusquisque meritis suis digna, secundum
quod gessit in hoc saeculo; et tunc perspexi tempus
discretionis esse omni rei.
</p><p>VERS. 18-21.---<em>Dixi in corde meo de filiis hominum,</em>
<nobr><sub></sub></nobr> ut probaret eos Deus, et ostenderet similes esse
bestiis. Idcirco unus interitus est hominum, et jumentorum,
et aequa utriusque conditio. Sicut moritur homo,
sic et illa moriuntur. Similiter spirant omnia, et
nihil habet homo jumento amplius. Cuncta subjacent
vanitati, et omnia pergunt ad unum locum. De terra
facta sunt, et in terram pariter revertentur. Quis novit
si spiritus filiorum Adam ascendat sursum, et si spiritus
jumentorum descendat deorsum? Non mirandum
est in praesenti vita, inter justum et impium
nullam esse distantiam, nec aliquid virtutis valere
[<em>Hier.,</em> nec aliquid valere virtutes], sed incerto
eventu omnia volutari, cum etiam inter pecudes, et
homines secundum corporis vilitatem nihil differre
videatur. Sicut eadem conditio est nascendi, ita sors
<nobr><sub></sub></nobr> una moriendi. Similiter procedimus ad lucem, aeque
dissolvemur in pulverem. Si autem videtur haec esse
distantia, quia spiritus hominis ascendat in coelum,
et spiritus pecoris descendat in terram, qua istud
certa auctoritate [<em>Ms.,</em> quo istud certo auctore] cognovimus?
Quis potest scire utrum verum an falsum
sit quod speramus? Hoc autem dicit, non quod animam
putet perire cum corpore, vel unum bestiis et
hominibus praeparari locum, sed quod ante adventum
Christi omnia ad inferos pariter descenderunt
[<em>Ms.,</em> ducerentur]. Unde et Jacob ad inferos descensurum
se dicit <strong>(Gen. XXXVI)</strong>. Et Job pios et impios
queritur apud inferos detentari <strong>(Job. VII, 17)</strong>. Et
revera antequam flammeam illam rotam, et igneam
<nobr><sub></sub></nobr> romphaeam ad [<em>Hier.,</em> et] paradisi fores Christus cum
latrone reseraret, clausa erant coelestia, et spiritus
hominis pecorisque aequalis vilitas coarctabat. Et
licet aliud videtur [<em>Ms.,</em> videretur] dissolvi, aliud
reservari, tamen non multum intererat, perire cum
corpore, aut inferni tenebris detineri. Quod vero ait,
<em>de terra facta sunt, et in terram revertentur, hoc
eum de corpore dicere manifestum est, quia corpus
de terra creatum est, non anima;</em> sicut vindex peccati
sententia homini intulit: <em>Terra es, et in terram
ibis</em> <strong>(Gen. III, 19)</strong>. Haec interim juxta litteram. Quantum
ad spiritalem intelligentiam pertinet, quis scit
utrum spiritus, qui hominis appellatione dignus est,
ascendat in coelum, et utrum peccator, qui jumentum
vocatur, descendat in terram? Fieri enim potest
<nobr><sub></sub></nobr> utrumque pro incerto vitae hujus et lubrico statu,
ut justus cadat, peccator resurgat; et nonnunquam
eveniat, ut rationabilior et eruditus scripturis,
id est homo, non circumspecte et ut scientia sua
exigit, vivat, et ducatur ad inferos; et simplicior
quisque atque rusticior, qui jumentum hominis comparatione
dicitur, melius vivat, et martyrio coronatus
paradisi sit colonus.
</p><p>VERS. 22.---<em>Et deprehendi nihil esse melius quam
laetari hominem in opere suo, et hanc esse partem illius.</em>
Quis enim adducet eum, ut post se futura cognoscat?
Superiori errore turbatus, quod putarem inter
homines et bestias nihil esse, in hanc sententiam
prava opinione seductus [<em>Ms.,</em> deductus] sum, ut
nihil aliud dicerem bonum, nisi praesentem capere
<nobr><sub></sub></nobr> voluptatem: neque enim cum semel nos dissolverit
interitus, posse his perfrui a quibus recedimus ingrati.
Sed meliori sensu de laetitia bonorum operum
intelligendum est. Nihil est ergo melius in vita ista,
nisi quod laetetur homo in opere suo, faciens eleemosynam,
et futuros sibi thesauros in regno coelorum
praeparans. Hanc solam habemus veraciter portionem,
quam nec fur, nec latro valet, nec tyrannus
auferre, quae nos tantummodo post mortem sequetur.
</p><p>
</p><h4>CAPUT IV.</h4>
<p>VERS. 1.---<em>Verti me ad alia, et vidi calumnias quae
sub sole geruntur </em>[Ms., <em>generantur</em>], et lacrymas innocentium,
et consolatorem neminem, nec posse resistere
eorum violentiae cunctorum auxilio destitutos.
<nobr><sub></sub></nobr> Post hanc cogitationem illuc mentem meam oculosque
converti, ut viderem calumniatores, et calumniam
sustinentes. Et ecce vidi eorum qui a potentioribus
opprimuntur lacrymas, quas solas habere
possunt in calamitatibus, {422} rei invidiam protestantes,
qui consolatorem nequeunt invenire. Et quod
malorum miserrimum sit [<em>Ms.,</em> quo major miseria
sit], et inconsolabilis dolor, calumniatores vident in
suis iniquitatibus fortiores: et haec est causa, quod
non valent consolari. Plenius hunc locum in septuagesimo
secundo psalmo David; et Jeremias in suo
volumine exquirunt.
</p><p>VERS. 2, 3.---<em>Et laudavi magis mortuos quam viventes,
et feliciorem utroque judicavi,</em> qui necdum
<nobr><sub></sub></nobr> natus est, nec vidit mala quae fiunt sub sole. Ad comparationem
miseriarum quibus in hoc mundo mortales
premuntur, feliciores judicavi mortuos, ab hujus
miseriae labore liberatos, quam viventes. Melior
est itaque his duobus, vivente videlicet et defuncto,
qui necdum natus est; in eo felicior est, quia necdum
malum mundi expertus est. Hoc autem dicit,
non quia animae sint hominum, secundum quorumdam
errorem, antequam nascatur homo in mundo;
sed quia melius sit omnino non esse, nec sensum
habere substantiae, quam infeliciter vel esse, vel vivere.
Quo modo et de Juda Dominus loquitur, futura
ejus tormenta significans: <em>Melius erat non nasci homini
illi</em> <strong>(Matth. XXVI, 24)</strong>: quia melius fuerat ei
omnino non esse, quam aeternos cruciatus perpeti.
</p><p><nobr><sub></sub></nobr> VERS. 4.---<em>Rursus contemplatus sum omnes labores
hominum, et industrias animadverti patere invidiae
proximi, et in hoc ergo vanitas et cura superflua est.</em>
Converti me rursus ad alia, et vidi omnem fortitudinem
et gloriam laborantium, et deprehendi bonum
alterius esse alterius malum, dum invidus aliena
felicitate torquetur, et patet insidiis gloriosus. Quid
enim vanius quam homines non suas flere miserias,
nec propria lugere peccata; alios judicare, seipsos
oblivisci; et melioribus tantum invidere, aliorumque
benefactis torqueri?
</p><p>VERS. 5.---<em>Stultus complicat manus suas, et comedit
carnes suas.</em> Totum, quod disserit, hoc est ut ostendat
eum qui laborat et aliquid habet in mundo, patere
invidiae; et rursum eum qui vivere vult quietus,
<nobr><sub></sub></nobr> inopia opprimi; et esse utrumque miserabilem, dum
alius propter opes periclitatur, alius propter inopiam
egestate conficitur. Aliter: Manus crebro pro operibus
accipiuntur. Stultus retrahit manus suas ab
opere bono, et non vult viriliter agere, sed comedit
carnes suas, id est, secundum carnalia vivit desideria,
tabescens in voluptatibus suis, donec consumantur
[<em>Ms.,</em> consummatur].
</p><p>VERS. 6.---<em>Melior est pugillus cum requie, quam
plena utraque manus cum labore et afflictione animi.</em>
Melius est modicum habere justo, quam divitias peccatorum
multas. Eleganter justitia requiem habet,
iniquitas laborem; et quia singularis numerus in
bono semper accipitur, et duplex in malo, propterea
unus pugillus habet requiem, et duae manus labore
<nobr><sub></sub></nobr> sunt plenae.
</p><p>VERS. 7, 8.---<em>Considerans reperi et aliam vanitatem
sub sole:</em> unus est, et secundum non habet, non
filium, non fratrem; et tamen laborare non cessat,
nec satiantur oculi ejus divitiis, nec cogitat dicens,
cui laboro et fraudo animam meam bonis? In hoc
vanitas est, et afflictio pessima. Conversus sum ad
alios, et vidi eos plus quam necesse esset, laborare,
congregare opes per fas et nefas, et non uti congregatis;
habere omnia, incubare divitias, servare aliis
[<em>Ms.,</em> incubare divitiis easque servare alteri], et suo
labore non perfrui; maxime cum nec filium nec
fratrem habeant, nec propinquum, ut videatur pius
labor necessariis reservatus. Nihil itaque vanius esse
<nobr><sub></sub></nobr> deprehendi, quam eum hominem qui divitias congregat,
cui eas relinquat ignorans. Quod quidem
possumus secundum priorem [<em>Ms.,</em> superiorem] interpretationem
et de his intelligere qui libros conscribunt
et eos fastidiosis lectoribus relinquunt. Quidam
hunc locum ab eo, quod ait, <em>unus est, et non est secundus,
super Salvatore interpretantur:</em> quod solus
et absque ullo comite ad salvandum mundum descendit;
et quanquam multi filii Dei sint, et fratres adoptione
dicantur, tamen nullus dignus exstitit qui in
hoc ei opere jungeretur. Cujus laborum non est finis,
portantis nostra vitia atque peccata, et pro nobis
dolet; et oculus ejus non satiabitur divitiis, semper
nostram cupiens salutem, et quanto plus quem peccare
viderit, tanto magis ad poenitentiam cohortans
<nobr><sub></sub></nobr> [<em>Ms.,</em> coarctans]. Eo genere locutionis dicimus, <em>Dolet,
quo Apostolus ait:</em> <em>Et ipse spiritus postulat pro nobis
gemitibus inenarrabilibus</em> <strong>(Rom. VIII, 26)</strong>, id est, nos
gemere facit. Ita et hic dolet Christus, quia nos dolere
facit pro peccatis nostris.
</p><p>{423} VERS. 9-12.---<em>Melius ergo est duos simul esse
quam unum:</em> habent enim emolumentum societatis
suae; si unus ceciderit, ab altero fulcietur. Vae soli,
quia cum corruerit, non habet sublevantem. Et si dormierint
duo, fovebuntur mutuo; unus quomodo calefiet?
Et si quispiam praevaluerit contra unum,
duo resistunt ei. Funiculus triplex difficile rumpitur.
Post sollicitudines et miserias, in quibus corruptus
est ille qui in opibus conquirendis absque certo haerede
<nobr><sub></sub></nobr> se cruciat, nunc ad sodalitatem sermo confertur,
et dicitur quid boni habeat amicorum contubernium,
et commune solatium, quia et alterius ruina
alterius auxilio sublevatur; et curas domesticas,
ipsius quoque noctis requiem melius exigit ille, qui
fidum amicum habet quam qui solis opibus incubat
acquisitis. Quod si robustior quis inimicus contra
unum surrexerit, alterius imbecillitatem amici solatio
sustentari dicit. Et quantum duo uno differunt,
si amore conjuncti sunt, tanto etiam trium contubernium
plus valere. Etenim vera charitas, et nullo
violata livore, quanto augetur numero, tanto crescit
et robore. Et haec interim simpliciter dicta sint. Caeterum
quod in superiori loco super Christo quorumdam
intelligentiam posuimus, et [<em>Ms.,</em> etiam] reliqua
<nobr><sub></sub></nobr> eodem ordine disserenda sunt. Melius est enim duos
pariter esse quam unum: melius est enim habitantem
in se habere Christum, quam solum [<em>Apud Hier.</em>
solum habitare et] patere insidiis adversantis. Merces
quippe contubernii statim in ipsa societatis utilitate
monstratur. Si enim ceciderit unus, Christus eriget
participem suum. Vae quippe ei, qui cum corruerit,
Christum in se non habet erigentem. Quod si et [<em>Ms.,</em>
etiam] dormierit unus, hoc est, si morte fuerit dissolutus,
et secum Christum habuerit, calefactus citius
reviviscit; et si adversus hominem robustior in
expugnando diabolus exstiterit, stabit homo, stabit
et Christus pro homine suo, pro sodali suo: non
quod solius Christi adversus diabolum virtus infirma
sit, sed quod liberum homini relinquitur [<em>Ms.,</em> relinquatur]
<nobr><sub></sub></nobr> arbitrium, et adnitentibus nobis, ipse in praeliando
fortior fiet. Quod si et [<em>Ms.,</em> quod si etiam]
Pater et Filius et Spiritus sanctus advenerint, non
cito corrumpetur [<em>Ms.,</em> rumpitur] ista sodalitas. De
hac sodalitate in Evangelio dicitur: <em>Et pater meus
diliget eum, et ad eum veniemus, et mansionem apud
eum faciemus.</em> Et paulo post: <em>Paracletus autem Spiritus,
ipse vos docebit omnia</em> <strong>(Joan. XIV, 23, 26)</strong>; significans
trium, id est, Patris, et Filii, et Spiritus
sancti, unum esse opus, et unam mansionem in corde
diligentis Deum. Quod superius dixit, <em>si unus dormierit,
quomodo calefiet? Nisi igitur nobiscum Christus
dormierit, et in morte requieverit, calorem
aeternae vitae accipere non valemus.</em>
</p><p>VERS. 13-16.---<em>Melior est puer pauper et sapiens</em>
<nobr><sub></sub></nobr> sene rege et stulto qui nescit providere in posterum:
quod et de carcere catenisque interdum quis egrediatur
ad regnum, et alius natus in regno, inopia consumatur.
Vidi cunctos viventes qui ambulant sub sole,
cum adolescente secundo qui consurgit pro eo. Infinitus
est numerus populi omnium qui fuerunt ante eum;
et qui postea futuri sunt, non laetabuntur in eo. Sed
et hoc vanitas et afflictio spiritus. Hebraei hunc locum
ita disserunt: Melior est interior homo, qui
post quartumdecimum pubertatis annum in nobis
exoritur, exteriore homine, qui de matris utero [<em>Ms.,</em>
alvo] natus est, qui nescit recedere a vitio, et qui e
domo vitiorum [<em>Ms.,</em> vinctorum], de utero videlicet
materno, ad hoc exivit ut regnaret in vitiis, qui et
<nobr><sub></sub></nobr> in natura sua pauper factus est, non habens sapientiam,
mala omnia deserendo [<em>Ms.,</em> desiderando].
Vidi eos qui in priore homine vixerunt, et cum secundo
homine postea versati sunt, eo videlicet, qui
priore decedente generatus est; intellexique homines
in homine priore peccasse, antequam secundo
nascente, tempore legitimo duo homines fuerint,
alter carnalis, alter spiritalis. Qui vero ad meliora
conversi fuerint, et interiori homini, id est, secundo
se subjicere sciunt, non laetantur in priore qui in
vitiis regnabat. Hos duos homines doctor egregius
unum interiorem, et alterum exteriorem nominare
solebat. Nos vero melius aestimamus haec intelligenda
de diabolo rege stulto, et de Christo paupere
sapiente, qui egressus est de virginali utero in mundum,
<nobr><sub></sub></nobr> ut contereret et subverteret imperium stulti
regis, qui ei ostendit omnia regna mundi; eoque
victo, vasa illius caperet, et domum subverteret, captivamque
captivaret captivitatem. Puerum vero
{424} prophetico spiritu nominavit Christum, et pauperem,
sicut dictum est: <em>Ecce puer meus quem elegi</em>
 <strong>(Matth. XII, 18)</strong>. Item Apostolus: <em>Qui cum dives esset,
pauper factus est pro nobis</em> <strong>(II Cor. VIII, 9)</strong>. Et sapientem
eum Evangelista testatur dicens: <em>Et Jesus
proficiebat aetate et sapientia et gratia coram Deo </em>[et
hominibus] <strong>(Luc. II, 52)</strong>. Iste natus est in regno senis
et stulti, optimus, pauper, et puer admirabilis, ut de
domo vinculatorum procederet in regnum, abiens in
regionem longinquam, juxta parabolam evangelicam,
accipere sibi regnum et reverti, eos post aliquantum
<nobr><sub></sub></nobr> temporis, qui super se eum regnare noluerunt, in
judicio damnaturus. Tamen erunt quam plurimi qui
non laetabuntur in Christo, recipientes Antichristum
pro eo. Sed et illi non laetantur in eo, qui carnalia
desideria, id est, exterioris hominis vitia sequuntur
magis quam interioris sapientiam. Hi sunt qui nascuntur
per gratiam sancti Spiritus, et sacramentum
baptismi in regnum, sed non permanent in eo, revertentes
ad vitia, ideo consumpti inopia tabescent.
</p><p>VERS. 17.---<em>Custodi pedem tuum ingrediens in domum
Dei, et propinqua ut audias.</em> Multo enim melior
est obedientia quam stultorum victimae, qui nesciunt
quid faciunt mali. Praecepta dat vitae, et non vult
offendere euntes ad Ecclesiam. Non enim ingredi
<nobr><sub></sub></nobr> domum Dei, sed sine offensione ingredi laudis est.
Et si esset omnium qui sunt in Ecclesia Dei, audire
sermonem et divina mysteria, nunquam addidisset,
<em>Appropinqua ut audias.</em> Denique Moyses solus prope
accedebat ad audiendum Deum: caeteri accedere non
valebant. Quod stulti nescientes remedium esse peccati,
aestimantesque pro oblatione [<em>Ms.,</em> per oblationem]
munerum Deo satisfacere se posse, [et] ignorant
hoc malum esse atque peccatum, non obedientia
[<em>Edit.,</em> non ob obedientiam] praeceptorum Dei
[et] bonis operibus, sed donis et victimis emendare
velle, quae inique fecerint. Huic congruit illud, quod
in Evangelio ipsa Veritas ait: <em>Discite quid est, misericordiam
volo, et non sacrificium</em> <strong>(Matth. IX, 13)</strong>.
</p><p>
</p><h4>CAPUT V.</h4><nobr><sub></sub></nobr> 
<p>VERS. 1, 2.---<em>Ne temere quid loquaris, neque cor
tuum sit velox ad proferendum sermonem coram Deo.</em>
Deus enim in coelo, et tu super terram; idcirco sint
pauci sermones tui. Multas curas sequuntur somnia,
et in multis sermonibus invenitur stultitia. Plerique
arbitrantur haec in praesenti saeculo [<em>Apud Hier.,</em> in
praesenti loco] praecipi, ne coram Deo facile aliquid
promittamus, et sine consideratione virium voveamus
ea quae explere non possumus. Adesse quippe
praesentem Deum; et licet ille in coelo, nos esse videamur
in terra, tamen audire quae loquimur, et
insipientiam nostram argui ex multiplicatione sermonum.
Alii vero melius intelligentes, haec praecipue
[<em>Ms.,</em> praecipi] affirmant, ne aut loquentes
<nobr><sub></sub></nobr> cogitantesve, plus de Deo quam possumus, opinemur,
sed sciamus imbecillitatem nostram. Quantum enim
coelum distat a terra, tantum nostra opinatio a natura
illius separatur; et idcirco debere verba nostra
esse moderata. Sicut enim qui in multis cogitationibus
est, ea somniat frequenter de quibus cogitat,
ita qui plura voluerit de divinitate disserere incidit
in stultitiam. Vel certe verba nostra pauca ideo esse
debere, quod [etiam] ea quae nosse nos aestimamus,
per speculum videmus, et in aenigmate, et veluti
somnium comprehendimus quod tenere nos aestimamus;
cumque plura, ut visum nobis fuerit, dixerimus,
finem disputationis nostrae esse stultitiam:
ex multiloquio enim nos non effugere peccatum.
</p><p>VERS. 3, 4.---<em>Si quid vovisti Deo, ne moreris reddere:</em>
<nobr><sub></sub></nobr> displicet enim ei infidelis et stulta promissio.
Sed quodcunque voveris, redde. Multoque melius est
non vovere, quam post votum promissa non reddere.
Simplex intelligentia, interpretatione non indiget.
Melius est non promittere quam promissa non facere,
quia displicent [<em>Ms.,</em> displiciunt] Deo vota infidelium,
qui non implent quae promittunt Deo. Deus nisi verax
est et veritas, eosque amat qui veritatis opera
faciunt. Consideret homo quod [<em>Ms.,</em> quid] Deo voveat,
an implere possit quae vovere cogitat. Sed generaliter
omni praecipitur Christiano, ut fidem opere
compleat, et non sit similis Judaeorum, qui spondent
se omnia facere, quae Dominus praecipit, dicentes:
<em>Omnia quaecunque praecepit nobis Dominus faciemus</em>
 <strong>(Exod. XXIV, 3)</strong>; postea vitulos facientes, adoraverunt
<nobr><sub></sub></nobr> idola.
</p><p>{425} VERS. 5.---<em>Ne dederis os tuum, ut peccare
facias carnem tuam, neque dicas coram angelo:</em>
Non est providentia, ne forte iratus Deus super sermone
tuo, dissipet cuncta opera manuum tuarum.
Hebraei ita sentiunt: quod non potes facere, non
promittas; non enim in ventum dicta transeunt, sed
a praesenti angelo, qui unicuique adhaeret comes,
statim proferuntur [<em>Hier.</em> perferuntur] ad Dominum.
Et tu qui putas ignorare Deum quod pollicitus es,
provocas eum ad iracundiam, ut omnia opera tua
dissipentur. Nos vero ita intelligimus, quod his verbis
arguantur qui necessitate carnis et naturae se peccare
contendunt, Creatorique inscribunt, cur eos
<nobr><sub></sub></nobr> tales fecerit, ut carnali desiderio superati cogantur
peccare; et hoc est, quod ait: <em>Ne dederis os tuum,
ut peccare facias carnem tuam.</em> Noli itaque, [ait,]
vanas excusationes quaerere, et dare occasionem
carni tuae ad peccandum, et dicere: Non ego pecco,
sed quod habitat in mea carne peccatum. Si enim,
inquit, haec dixeris, Deum provocas quasi auctorem
mali atque peccati, ut iratus sit; et si quid videris
boni habere, auferet de manibus tuis; vel certe talia
sentientem, tradet te in reprobum sensum, ut facias
ea quae non conveniunt.
</p><p>VERS. 6.---<em>Ubi multa sunt somnia, plurimae sunt
vanitates et sermones innumeri.</em> Tu vero Deum time.
Et hunc locum Hebraei ita edisserunt: nec superiora
facias, de quibus jam dictum est, nec facile somniis
<nobr><sub></sub></nobr> credas. Cum enim diversa videris per nocturnam
quietem, et variis anima fuerit exagitata terroribus
sive incitata promissis, tu contemne, quia somnia
sunt, et solum Deum time; qui enim somniis crediderit,
vanitatibus et ineptiis se tradet. Aliter: quia
dixi atque praecepi, non des os tuum, ut peccare
facias carnem tuam, et quaeras vanas [<em>Ms.,</em> varias]
excusationes; hoc nunc infero, quod in somno vitae
istius, et in imagine umbrae nubis, qua vivimus,
multa possumus invenire quae nobis verisimilia videantur
et nostra excusare peccata. Propterea admoneo,
ut id omnimodis caveas, ne putes absentem
Deum ab operibus tuis, imo et cogitationibus perversis,
sed eum timeas, et scias in cunctis operibus
tuis ejus providentiam esse, teque libero arbitrio
<nobr><sub></sub></nobr> [<em>Ms.,</em> liberi arbitrii] conditum, non cogi, sed [<em>Ms.,</em>
om. sed] velle, quod facias.
</p><p>VERS. 7, 8.---<em>Si videris calumnias egenorum, et
violenta </em>[Ms., <em>violata</em>] judicia, et subverti justitiam in
provincia, non mireris super hoc negotio, quia [excelso]
excelsior est alius, et super hoc quoque [Ms., <em>et
hoc quoque</em>] eminentiores sunt alii, et insuper universae
terrae rex imperat servienti. Unum disputationis servemus
textum, et eumdem sensum et ordinem sequamur.
Supra dixit: <em>Ne dixeris coram angelo, non
est providentia, ne forte irascatur Deus super vocem
tuam et reliqua.</em> Adversusque eos locutus est, qui
negarent per providentiam Dei res humanas regi.
Sed hic intellexit oriri posse hujusmodi quaestionem:
si a Deo auctore res regitur humana [<em>Ms.,</em>
<nobr><sub></sub></nobr> res reguntur humanae], quare justi calumniam patiuntur,
et quare iniqui sunt judices, et non Deus
ulciscitur in eos qui iniqua faciunt et judicant? Nunc
infert, et solvit quaestionem quae poterat opponi, dicens:
<em>Si videris calumniam pauperis, qui beatus in
Evangelio praedicatur, et res vigere, non justitiam
</em>[<em>Hier.,</em> et res vigeri non justitia], non [<em>Ms.,</em> ne] mireris,
nec tibi novum aliquid esse videatur, quia excelso
alius excelsior est, et omnia respicit Deus, qui
angelos suos super judices et reges terrae praeposuit,
qui possunt utique prohibere injustitiam, et magis
in terra valere quam quaevis hominum potestas [<em>Ms.,</em>
potestates]. Sed quoniam servat in finem judicium,
et in consummationem mundi, quando in maturas
<nobr><sub></sub></nobr> segetes messores venire jussurus est, ut separetur
triticum et in horreum coelestis regni condatur, lolium
autem aeterno tradatur incendio; ideo nunc
exspectat et differt sententiam, donec in fine mundi
iniqui puniantur et justi coronam recipiant justitiae.
</p><p>VERS. 9, 10.---<em>Avarus non implebitur pecunia, et
qui amat divitias, fructus non capiet ex eis:</em> et hoc
ergo vanitas. Ubi multae sunt opes, multi et qui comedunt
eas: et quid prodest possessori, nisi quod cernit
divitias oculis suis? Hic vero avarus describitur,
qui nunquam opibus expletur; et quanto plus capit,
tanto plus cupit: sicut hydropicus, quanto plus bibit,
tantum sitis addita crescit. Flacci quoque super
hoc concordat sententia, qui ait <strong>(Epist. 1, ad Lollium)</strong>:

</p><p><nobr><sub></sub></nobr> Semper avarus eget . . . . .

Nihil divitiae prosunt ergo (inquit Ecclesiastes) possidenti,
nisi hoc solum, ut videat quod {426} possidet.
Quanto enim major fuerit substantia, tanto plures
ministros habebit, qui opes devorent congregatas:
dominus autem earum videat tantum quid habeat,
et plus quam unius hominis cibum capere non possit.
</p><p>VERS. 11.---<em>Dulcis est somnus operanti, sive parum
sive multum comedat:</em> saturitas autem divitis
non sinit eum dormire. Adhuc de divite et avaro
sermo est, et comparantur operanti, et absque sollicitudine
dormienti, sive parum sive multum comederit,
quod ille labore operis, et sudore quemvis cibum
digerit, et dulci somno perfruitur. Dives vero
distentus dapibus, in diversa laceratus, dormire non
<nobr><sub></sub></nobr> valet, redundante crapula, et incocto cibo in stomachi
angustiis aestuante. Porro quia somnus, communis
de hac vita exitus appellatur, melior erit requies
ejus qui operatur in praesenti, et secundum
vires suas in bonis operibus conversatur, quam eorum
divitiae de quibus scribitur: <em>Vae vobis divitibus,
quia recepistis consolationem vestram</em> <strong>(Luc. VI, 24)</strong>.
</p><p>VERS. 12-16.---<em>Est et alia infirmitas pessima,
quam vidi sub sole:</em> divitiae conservatae in malum domini
sui. Pereunt enim in afflictione pessima. Generavit
filium, qui summa in egestate erit; sicut egressus
est nudus de utero matris suae, sic revertetur, et
nihil auferet secum de labore suo. Miserabilis prorsus
infirmitas; quomodo venit, sic revertetur. Quid
<nobr><sub></sub></nobr> ergo prodest ei quod laboravit in ventum? Cunctis diebus
vitae suae comedit in tenebris, et in curis multis, et
in aerumna atque tristitia. Cum superiori junge quod
sequitur. Ecclesiaste divitem describente, quod nec
ipse possit suis divitiis perfrui, et crebro propter eas
in discrimen veniat, nec haeredi quod congregavit,
relinquat, sed et ipse et filius suus, sicut venerunt
nudi, ita nudi revertantur in terram, et nihil eos laborum
suorum comitetur. Nonne enim languor est
pessimus, pro divitiis cogitatione torqueri, et perituras
opes, quas nobiscum non possumus auferre
morientes, in tristitia, in gemitu, in indignatione,
in litibus, casso labore conquirere. Possumus haec
eadem verba de philosophorum dogmatibus vel haereticorum
perversitatibus intelligere, qui in malum
<nobr><sub></sub></nobr> sui divitias diversorum congregant dogmatum, nec
aliquam in eis utilitatem habent [<em>Ms.,</em> habebunt];
nec sectatoribus suis fructum relinquunt perpetuum,
sed et ipsi, et discipuli eorum nudi, absque ullis
meritis [<em>Ms.,</em> bonis meritis] revertentur in terram,
non habentes lucem verae sapientiae, sed in tenebris
ignorantiae, verique luminis expertes, omnes labores
suos perdent illius judicio qui ait: <em>Perdam sapientiam
sapientium, et prudentiam prudentium reprobabo</em>
 <strong>(I Cor. I, 19)</strong>.
</p><p>VERS. 17-19.---<em>Hoc itaque mihi visum est bonum,
ut comedat quis, et bibat, et fruatur laetitia ex labore
suo, quo laboravit ipse sub sole, numero dierum vitae
suae, quos dedit illi Deus.</em> Et haec est pars illius, et
omni homini cui dedit Deus divitias, atque substantiam,
<nobr><sub></sub></nobr> potestatemque ei tribuit, ut comedat ex eis; et
fruatur parte sua, et laetetur de labore suo, hoc est
donum Dei. Non enim satis recordabitur dierum vitae
suae, eo quod Deus occupet deliciis cor ejus. Qui laboribus
suis in curarum tenebris vescitur, et cum
grandi vitae taedio peritura comportat, meliorem dicit
eum esse, qui praesentibus fruitur bonis in laetitia
et jucunditate. Hic enim vel parva voluptas est
in fruendo, ibi vero sollicitudinis tantummodo magnitudo.
Et reddit causas quare donum Dei sit,
frui posse divitiis; quoniam non multum recordabitur
dierum laboris sui, ideo non erit in tristitia,
non cogitatione vexabitur, abductus laetitia et voluptate
praesenti. Sed melius est juxta Apostolum
<nobr><sub></sub></nobr> <strong>(I Cor. X, 3)</strong> spiritalem escam et spiritalem potum
spiritalemque laetitiam a Deo dari intelligi, et videre
bonitatem Dei, et jucunditatem cordis sui in omni
labore suo, quo spiritaliter in bonis laborat operibus,
spe consolatus futurae retributionis: et haec
est pars nostra, ut laetemur in studio bonorum operum;
quae laetitia, licet bona sit, nec tamen plene
bona est, donec manifestetur Christus, cujus visio
perfecta bonitas est et jucunditas. Notandum quoque
est quod occupatio in hoc loco in bono intelligi
debet, pro intentione spiritali veraque laetitia, quam
divina inspirat gratia hic in praeceptis laborantibus Dei.
</p><p>{427} 
<br>CAPUT VI.
</p><p>VERS. 1-6.---<em>Est et aliud malum quod vidi sub sole,
et quidem frequens apud homines.</em> Vir cui dedit Deus
<nobr><sub></sub></nobr> divitias, et substantiam, et honorem, et nihil deest
animae ejus ex omnibus quae desiderat; nec tribuit ei
Deus potestatem ut comedat ex eo, sed homo extraneus
vorabit illud. Hoc vanitas, et magna miseria est. Si genuerit
quispiam centum liberos, et vixerit multos annos,
et plures dies aetatis habuerit, et anima illius non utatur
bonis substantiae suae, sepulturaque careat, de hoc
ego pronuntio quod melior illo sit abortivus. Frustra
enim venit, et pergit ad tenebras, et oblivione delebitur
nomen ejus. Non vidit solem, neque cognovit distantiam
boni et mali; et si duobus millibus annis vixerit,
et non fuerit perfruitus bonis: nonne ad unum locum
properant omnia? Describit avarum divitem, et hoc
malum frequens esse in hominibus asserit, quod
nihil eorum quae in mundo putantur bona ei desit,
<nobr><sub></sub></nobr> et nihilominus stultissima parcitate se cruciat, aliis
devorantibus [<em>Hier.,</em> devoranda] conservans. Necnon
et illud hyperbolice addidit, quod etsi liberos centum
procreaverit, et non ut Adam prope mille, sed
duobus millibus vixerit annis, et anima ejus cupiditate
et avaritia contabescat, multo deterioris conditionis
sit abortivo illo qui statim ut natus est interiit:
ille enim nec mala vidit nec bona; iste vero
cum bona possederit, semper tristis et cogitatione
excruciatus est; magisque requiem habebit abortivus
quam avarus ille longaevus; et tamen ambo
aequali fine rapientur, dum et hic et ille subtrahuntur
simili morte. Potest hoc [et] de Israel accipi, quod
dederit illi Deus legem et prophetas, testamentum et
repromissionem, Salvatore dicente: <em>Auferetur a vobis</em>
<nobr><sub></sub></nobr> regnum Dei, et dabitur genti facienti fructum ejus
<strong>(Matth. XXI, 43)</strong>. Haec omnia ad alienum et peregrinum
gentium translata sunt populum, ut videant illi
bona sua, et non fruantur. Multoque nos conditionis
esse melioris, qui quasi abortivi et novelli putabamur
ab eis, quam illi qui sibi in antiquitate applaudebant,
de patribus gloriantes atque dicentes: <em>Pater
noster Abraham</em> <strong>(Joan. VIII, 39)</strong>. Et tamen ad unum
locum et nos et illos properare, id est ad judicium
Dei. Quod autem in medio ait: <em>Et quidem sepulcrum
non fuit ei, sive hoc significat quod dives ille de sua
morte non cogitet, et cum omnia possideat, </em>[etiam]
in exstructione sepulcri avarus sit; sive quod saepe
propter istas divitias occisus insidiis, insepultus
<nobr><sub></sub></nobr> abjiciatur; sive, quod melius puto, nihil bonum
honorificumve [<em>Ms.,</em> nihil boni facti honorisque] egerit,
ex quo sibi queat apud posteros memoriam comparare,
vitam silentio velut pecus transiens, cum habuerit
materiam per quam potuerit apparere quod vixerit.
</p><p>VERS. 7, 8.---<em>Omnis labor hominis in ore ejus, sed
anima ejus non implebitur bonis.</em> Quid habet amplius
sapiens a stulto, et quid pauper nisi ut pergat illuc ubi
est vita? Omne quod laborant homines in hoc mundo,
ore consumitur, et, attritum dentibus, ventri
traditur digerendum: sed non implebitur anima comedentis,
quia rursum desiderat quod comedat. Et
cum tam sapiens quam stultus absque cibo nequeant
vivere, et pauper nihil aliud quaerat nisi quomodo
possit organum sui corpusculi sustentare, ideo illuc
<nobr><sub></sub></nobr> properat pauper, ubi opes esse perspexerit. Sed melius
est hoc intelligere de ecclesiastico viro qui, in
Scripturis coelestibus eruditus, omnem laborem habet
in ore suo, id est in doctrina spiritali; et anima
ejus non implebitur, dum semper cupit discere quod
doceat; et in eo plus habet sapiens quam insipiens,
quia cum paupere illo qui in Evangelio beatus dicitur,
properat ad ea comprehendenda quae vitae sunt,
et ambulat arctam et augustam viam quae ducit ad
vitam. Et pauper est ornatus operibus [<em>Ms.,</em> et pauper
est a malis operibus], et scit ubi Christus, qui
vita est, commoretur.
</p><p>VERS. 9.---<em>Melius est videre quod cupias, quam
desiderare quod nescias.</em> Sed et hoc vanitas est, et
praesumptio spiritus. Melius est, juxta sensum et providentiam
<nobr><sub></sub></nobr> cuncta agere, quia sensus oculus est animae,
quam voluntatem carnis sequi, quae nescientem
ducit ad perditionem. Vel certe superbum et
sibi placentem arguit, et meliorem dicit esse eum
qui cuncta providerit, quam illum cui nihil prodest
[<em>Hier.,</em> cui nihil placet] nisi quod ipse fecerit, quia
haec est mala mentis afflictio, et praesumptio pessima,
eo quod Deus dissipat [<em>Ms.,</em> despiciat] ossa
hominum sibi placentium.
</p><p>{428} VERS. 10.---<em>Qui futurus est, jam vocatum
est nomen ejus, et scitur quod sit homo, et non possit
contra fortiorem se judicio contendere.</em> Aperte de Salvatoris
praedicatur adventu, quia [qui] futurus est,
antequam in corpore cerneretur, jam vocatum in
Scripturis nomen ejus; et cognitum est prophetis
<nobr><sub></sub></nobr> et sanctis Dei ut homo sit, et juxta hoc quod homo
est, non possit se conferre cum Patre, ut in Evangelio
ipse ait: <em>Pater qui me misit, major me est</em>
 <strong>(Joan. XIV, 28)</strong>. <em>Verba sunt plurima, multamque in
disputando habentia vanitatem.</em>
</p><p>
</p><h4>CAPUT VII.</h4>
<p>VERS. 1.---<em>Quid necesse est homini majora se
quaerere, cum ignoret quid conducat sibi in vita sua,
numero dierum peregrinationis suae, et tempore, quo
ut umbra praeteriit.</em> Aut quis ei poterit indicare quid
post eum futurum sit sub sole? Videtur adhuc de
Salvatore dicere, et prohibere ne curiose quaeramus
qualis, vel quantus, vel quomodo venisset, sed tantum
credere quod Scriptura sancta de eo testatur.
<nobr><sub></sub></nobr> Cum enim de statu nostro ignoremus, et vita nostra
quasi umbra pertranseat, et futura incerta sint,
non nobis expedit ut majora quam possumus inquiramus,
sed silentium imponamus ori nostro, credentes
eum venisse qui praedictus est.
</p><p>VERS. 2.---<em>Melius est enim nomen bonum quam
unguenta pretiosa, et dies mortis die nativitatis.</em> Considera,
inquit, o homo, dies tuos breves, et quia
cito sublatus carne in hac vita esse cessabis. Fac tibi
in bonis operibus famam longiorem, ut quomodo
nares unguentorum odore delectantur, sic ad tuum
nomen [<em>Ms.,</em> vocabulum] cuncta posteritas delectetur.
Et hoc est quod in Proverbiis dicitur: <em>Memoria
justorum cum laude, nomen autem impiorum
putrescit</em> <strong>(Prov. X, 7)</strong>. Quod autem ait: <em>Et dies</em>
<nobr><sub></sub></nobr> mortis super diem nativitatis ejus, hoc ostendit,
melius esse ire ex hoc saeculo, et carere laboribus
hujus vitae, quam ad tribulationes laboresque tantummodo
nasci, et omnia [<em>Ms.,</em> et haec omnia mala]
sustinere quae in hoc mundo hominibus supervenire
videntur. Vel certe quia in morte, quales simus,
notum sit; in exordio vero nascendi, quales futuri
simus, ignoretur.
</p><p>VERS. 3.---<em>Melius est ire ad domum luctus quam
ad domum convivii;</em> in illa enim finis cunctorum admonetur
hominum, et vivens cogitat quid futurum sit.
Utilius est ad exsequias funeris ire quam ad domum
convivii, quia ibi recordatione conditionis nostrae et
fragilitatis humanae ex praesenti cadavere commonemur.
In conviviis autem et laetitia, etsi quid timoris
<nobr><sub></sub></nobr> habere videamur vel compunctionis in corde, amittimus,
et quid futuri simus non cogitamus.
</p><p>VERS. 4.---<em>Melior est ira risu, quia per tristitiam
vultus corrigitur animus delinquentis.</em> Risus dissolvit
sapientem, ira corripit et emendat peccantem. Irascamur
et nobis, quia peccavimus; irascamur aliis
quoque peccantibus, ad emendationem sui, non ad
ultionem nostri.
</p><p>VERS. 5.---<em>Cor sapientium ubi tristitia, et cor
stultorum ubi laetitia.</em> Beati, inquit Salvator, lugentes,
quoniam ipsi consolabuntur <strong>(Matth. V, 5)</strong>: igitur
sapiens vir vadat ad domum lugentis, et seipsum
corrigentis aliosque admonentis, ut plangant peccata
sua; non ad domum adulatoris, qui plausus quaerit
audientium, non lacrymas delinquentium. Talis doctor
<nobr><sub></sub></nobr> plangitur dives in sermone, non dives in opere.
Ideo mox in sequenti versiculo adjungit:
</p><p>VERS. 6, 7.---<em>Melius est a sapiente corrigi quam
stultorum adulatione decipi, quia sicut sonitus spinarum
ardentium sub olla, sic risus stulti.</em> Sed et hoc
vanitas. Huic sententiae simile est illud: <em>Meliora sunt
vulnera amici, quam fraudulenta oscula inimici</em> <strong>(Prov.
XXVII, 6)</strong>. Sicut enim sonitus spinarum sub olla ardentium,
strepitum reddunt insuavem, sic et palpantis
magistri verba non proderint audienti, vel ad
curas saeculi, quae spinae interpretantur, auditores
suos cohortantis, vel futuro eos incendio praeparantis.
</p><p>VERS. 8.---<em>Calumnia conturbat sapientem, et perdit
robur cordis illius.</em> Utamur hoc versiculo, si
quem justum virum atque sapientem videamus calumnias
<nobr><sub></sub></nobr> sustinere, et turbari de iniquitate judicis,
nec Deum [statim] periclitanti subvenire praesentem.
Multae tribulationes sunt justorum, quia refrigescit
charitas multorum, et abundat iniquitas, pro qua
conturbabitur cor sapientis Deumque timentis.
</p><p>{429} VERS. 9.---<em>Melior est finis orationis quam
principium.</em> Meliores sunt in dicendo epilogi quam
exordia, quia in istis inchoatio est locutionis, in illis
consummatio. Qui ad praeceptorem vadit, melius in
fine verbi intelligit quae dicuntur, quam in principio:
ita melior est consummata justitia quam inchoata;
illa victoriam praestat, ista certare incipit.
Hic enim ex parte cognoscitur; cum autem venerit quod
perfectum est, non erit necesse illud quod ex parte est.
</p><p><nobr><sub></sub></nobr> <em>Melior est patiens arrogante.</em> Quia superius iram
concesserat, dicens, meliorem iram quam risum; ne
putaremus iram quae est in passione laudari, nunc
praecipit iram patientia esse tollendam. Ibi enim
pro correctione in peccantes, et eruditione in minores
iram posuisti [<em>Ms.,</em> posuit], hic vero patientiam,
quae non solum in angustiis, sed et in laetioribus necessaria
est, ne plus quam decet exaltemur.
</p><p>VERS. 10.---<em>Ne sis velox ad irascendum, quia ira
in sinu stulti requiescit.</em> Inconsiderate irasci vetat,
quia repentinus furor consilium non habet, et nihil
viro sapienti sine ratione agendum est. Idcirco comicus
quidam ait: <em>Ne quid nimis, quia omnis intemperantia
cadit in vitium.</em> <em>Ira in sinu stulti requiescit.</em>
Semper iracundia superbiae juncta ultionem quaerit,
<nobr><sub></sub></nobr> quia quamvis aliquis potens videatur, et sapiens aestimetur,
si iracundus sine ratione est, insipiens arguitur.
Et in Evangelio: <em>Qui irascitur fratri suo, illa
vel alia </em>[<em>Ms.</em> illa] aestimatione judicii dignus efficietur.
</p><p>VERS. 11.---<em>Ne dicas:</em> Quid putas causa est quod
priora tempora meliora fuere quam nunc sunt? Stulta
enim est hujusmodi interrogatio. Ne dicas ergo meliores
fuisse dies sub Moyse et sub Christo quam modo
sunt. Nam et illo tempore plures fuerunt increduli,
et dies eorum mali facti sunt; et nunc credentes
multi reperiuntur, de quibus ait Salvator: Beatiores
sunt, qui me non viderunt, et crediderunt <strong>(Joan. XX,
29)</strong>. Aliter: debes sic vivere, ut semper praesentes
dies meliores tibi sint quam praeteriti, ne cum paulatim
decrescere coeperis, dicatur tibi: <em>Currebatis</em>
<nobr><sub></sub></nobr> bene, quis vos impedivit veritati non obedire <strong>(Gal. V, 7)</strong>?
</p><p>VERS. 12, 13.---<em>Utilior est sapientia quam divitiae, et
magis prodest videntibus solem.</em> Sicut enim protegit
sapientia, sic protegit pecunia. Hoc autem amplius
habet eruditio et sapientia, quod vitam tribuunt possessori
suo. Majoris est gloriae sapientia cum divitiis.
Alii enim sapientia indigent, alii opibus: et melior est,
qui utrumque praestat utroque indigenti. Qui sapiens
est, et non dives, potest quidem docere quod bonum
est, sed interdum non potest praestare, quod petitur;
ideo ait: quomodo protegit sapientia, ita protegit
et pecunia: sed in eo major est sapientia divitiis
quod absque ullis opibus hujus saeculi vitam tribuit
habenti eam. Sciendum est tamen quod hoc de
vera dicitur sapientia, quae ad vitam tendit aeternam,
<nobr><sub></sub></nobr> et deducit ad solem justitiae sequentem se. Unde ait:
<em>Videntibus solem, id est, intelligentibus qui sit sol
justitiae, et quomodo perveniendum sit ad eum.</em>
</p><p>VERS. 14.---<em>Considera opera Dei, quod nemo possit
corrigere quem ille despexerit.</em> In hoc versiculo perspicue
ad studium nos hortatur sapientiae et scientiae;
ut consideremus opera Dei, quam magna et
quam mirabilia sint, et quomodo alium gratuita pietate
elegerit, alium justo judicio despexerit, sicut de
Jacob et Esau dicitur: <em>Jacob dilexi, et Esau odio
habui</em> <strong>(Rom. IX, 13)</strong>. Dicitur et in psalmo: <em>Universae
viae tuae misericordia et veritas</em> <strong>(Psal. XXIV, 10)</strong>.
</p><p>VERS. 15.---<em>In die bona fruere bonis, et malum
diem praecave.</em> Sicut enim hunc, sic et illum fecit
Deus, ut non inveniat homo contra eum justas querimonias.
<nobr><sub></sub></nobr> Hoc enim ait, significans omnium esse retributionem:
ideo admonet nos, diem malum, id est
diem vindictae, praecavere. Bene vero facienti bonus
est hujus vitae dies, ad promerendum aeternae beatitudinis
diem. Sicut enim Deus fecit istum, ut bene
vivamus in eo, ita et illum male facientibus fecit.
Aliter: Bona, inquit, et mala, id est prospera et adversa,
prout venerint [<em>Ms.,</em> evenerint] tibi, viriliter
sustine, quia utraque Dei judicio evenient semper
justo, quamvis saepe occulto. Prohibetque querimonias
contra Deum, cur alii felicitatem atque alii
miseriam in hoc habeant saeculo.
</p><p><nobr><sub></sub></nobr> {430} VERS. 16.---<em>Haec quoque vidi diebus vanitatis
meae;</em> justus perit in justitia sua, et impius multo vivit
tempore in malitia sua. Hoc idem et Propheta in septuagesimo
secundo psalmo detestando miratus est. Et
Habacuc propheta [<em>Ms.,</em> in prophetia sua] deplorat
quare impii felicia habeant tempora, et justi plurimis
torqueantur adversis. [Sed] Dei in occulto patientia
est, tribulari nunc sanctos, ut recipiant mala
in vita sua, et peccatores non visitare pro scelere
suo in hoc saeculo praesenti; ut et illis possit aeterna
bona restituere, et his mala aeterna [<em>Ms.,</em> perpetua]
inferre, sicut de Lazaro et de divite legitur. Unde et
praefatus Psalmista respiciens finem malorum, qui
hic feliciter vivunt, exclamavit dicens: <em>Existimabam
ut cognoscerem hoc, labor est ante me,</em> donec
<nobr><sub></sub></nobr> intrem in sanctuarium Dei, et intelligam novissima
eorum <strong>(Psal. LXXII, 16)</strong>.
</p><p>VERS. 17.---<em>Noli esse justus multum, nec plus sapias
quam necesse est, ne obstupescas.</em> Qui vero nunquam
fraternis ignoscere peccatis vult, sed omnia
vindicare secundum furorem animi sui, plus justus
est quam decet. Cum enim Salvator ait: <em>Nolite judicare,
ut non judicemini</em> <strong>(Luc. VI, 37)</strong>; et: <em>Si dimiseritis
hominibus peccata eorum, dimittet vobis Pater
vester coelestis delicta vestra</em> <strong>(Matth. VI, 14)</strong>. Nec nimis
rigidus, aut animo [<em>Ms.,</em> nimis] solutus magister
debet esse, sed via regia ingredi, et considerare diligenter
quid cui conveniat ad salutem animae suae.
Quod autem ait: <em>Noli quaerere amplius, ne obstupescas;</em>
mentem nostram scit perfectam non posse
<nobr><sub></sub></nobr> comprehendere sapientiam, et mensuram fragilitatis
nostrae jubet nos scire debere.
</p><p>VERS. 18.---<em>Ne impie agas multum, et noli esse
stultus, ne moriaris in tempore non tuo.</em> Cum Dominus
loquatur: Nolo mortem peccatoris, sed tantum ut
revertatur et vivat <strong>(Ezech. XVIII, 32)</strong>, semel peccasse
sufficiat, debemus nos erigere post ruinam. Si enim
juxta eos qui de physicis disputant, novit hirundo
pullos suos de sua oculare chelidonia; dictamnum
capreae appetunt vulneratae; cur nos ignoremus
medicinam poenitentiae propositam esse peccantibus?
Quod autem ait: <em>Ne moriaris in tempore non tuo,
scimus Chore, et Dathan, et Abiron propter seditionem
adversus Moysen et Aaron repentino terrae
hiatu devoratos</em> <strong>(Num. XVI)</strong>, et ad emendationem
<nobr><sub></sub></nobr> aliorum ante diem judicii [etiam] in hac vita plurimos
judicatos. Quod ergo dicit tale est: Noli peccatis
adjicere peccata, ne provoces Deum, et hic tibi inferat
[<em>Ms.,</em> etiam hic tibi inferre] supplicium.
</p><p>VERS. 19.---<em>Bonum est te sustentare justum, sed
ab illo ne subtrahas manum tuam:</em> quia qui timet Dominum,
nihil negligit. Bonum est justis bene facere,
non injustum est tantum domesticos fidei sustinere
<br>@ <nobr><sub></sub></nobr> Haec ex S. Hier. ita supplenda sunt: «Bonum
est justis benefacere, sed et peccatoribus benefacere
<nobr><sub></sub></nobr> non injustum est. Bonum est domesticos fidei sustinere,»
etc.,
sed [et] omni petenti tribuere, praeceptum est. Timens
quippe Dominum, et imitator Conditoris sui,
qui pluit super justos et injustos, absque respectu
personarum omnibus benefacere festinat. Aliter:
<nobr><sub></sub></nobr> Quia vita haec miserabilis diversis quotidie variatur
eventibus, tam ad adversa quam ad prospera justi
animus praeparetur, et poscat Dei misericordiam, ut
quodcunque evenerit, libera mente sustineat. Qui
[enim] timet Dominum, nec prosperis [<em>Edit.,</em> posteris]
elevatur, nec opprimitur adversis.
</p><p>VERS. 20, 21.---<em>Sapientia confortavit sapientem
super decem principes civitatis.</em> Non est enim homo
qui faciat bonum et non peccet. Sapientia vero, sicut
alio loco legitur, melior est fortitudine, quam dicit
decem principibus esse fortiorem in uno sapiente.
Aliter: decem qui potestatem habent et in urbe
consistunt, angeli sunt, qui ad perfectum numerum
pervenire possunt denarium [<em>Hier.,</em> numerum pervenere
denarium], et auxiliantur humano generi. Sed
<nobr><sub></sub></nobr> si quis consideret omnia auxilia, majus est auxilium
sapientiae, id est Domini nostri Jesu Christi, omnium
angelorum, quia nullus ex angelis redimere potuit
humanum genus peccatis obnoxium. Tum Dominus
angelorum descendit, et respersos nos sanguine suo,
sanavit ab omni infirmitate peccatorum nostrorum.
Sicut enim per unum hominem intravit mors in
mundum <strong>(Rom. V, 12)</strong>, ita per unum, id est, Jesum
Christum, redemptio venit in mundum.
</p><p>VERS. 22, 23.---<em>Sed et cunctis sermonibus quae discuntur
ne accommodes cor tuum, ne forte audias servum
tuum maledicentem tibi.</em> Scit enim tua conscientia
quia et tu crebro maledixisti aliis. Docet igitur sapientem
maledicorum linguas non auscultari, sed
sapientiae auxilio confortatum magis mores vanos
<nobr><sub></sub></nobr> parvipendere, magisque conscientiae {431} bono laetari
quam maledictis alienis contristari: maxime
qui seipsum novit aliquoties aliis detrahere; et si
sibi ipsi ignosci desideret alios reprehendenti, aliis
quoque se reprehendentibus ignoscat. Si enim curiosus
est quispiam quid alii de se loquantur et judicent,
semper in tribulatione erit, quia nullatenus
nec servorum suorum mussitationes compescere valet;
et simul docet non facile judicandum, et habenti
trabem in oculo, de festuca alterius non loquendum.
</p><p>VERS. 24, 25.---<em>Cuncta tentavi in sapientia.</em> Dixi:
Sapiens efficiar, et ipsa longius recessit a me multo
magis quam erat; et alta profunditas, quis inveniet
eam? Dicit se, ut Regnorum quoque testantur libri,
ultra omnes homines quaesisse sapientiam, et tentasse
<nobr><sub></sub></nobr> ad finem illius pervenire: sed quanto plus
quaesierit, tanto minus reperisse, et in media demersum
caligine tenebris ignorantiae circumdatum. Aliter
autem: Qui eruditus fuerit in Scripturis, quanto
plus surgere [<em>Hier.,</em> plus scire] coeperit, tanto ei
in his quotidie oritur major obscuritas: quia in speculo
et imagine videmus, donec veniat, quod perfectum
est; ideo haec sapientia mortalium parva est
ad illam, quae sanctis datur in futuro regno Dei.
</p><p>VERS. 26, 27.---<em>Lustravi universa animo meo, ut
scirem, et considerarem, et quaererem sapientiam, et
rationem, et ut cognoscerem impietatem stulti, et errorem
imprudentum;</em> et inveni amariorem morte mulierem,
quae laqueus venatorum est, et sagenae cor ejus,
<nobr><sub></sub></nobr> vincula sunt manus illius: qui placet Domino, effugiet
eam; qui autem peccator est, capietur ab illa.
Quia supra Ecclesiastes dixerat omnia se in sapientia
tentasse, et quanto eam plus inquisierit, tanto
illam longius refugisse: nunc ait, et illud in sua invenisse
sapientia malum, quod in rebus humanis
omnia vinceret mala, id est, mulierem omnium esse
malorum caput, quia per illam mors in orbem terrarum
introivit, et pretiosas animas virorum capit, et
cum in mentem miseri amatoris inciderit, trahit
eum in praeceps, nec ante pedes suos respicere patitur,
sed quasi laqueus et sagenae cor adolescentis
innectit. <em>Vincula sunt manus illius.</em> Id est, suadere
potest, vim facere non potest, nec ad se nolentes
compellere. Justus qui fuerit et bonus coram Deo,
<nobr><sub></sub></nobr> eruetur ab ea: peccator vero captus deducetur ad
mortem. Non putemus hinc [<em>Ms.,</em> hanc] Salomonem
de omni genere mulierum protulisse sententiam:
quod expertus est loquitur; ideo quippe offendit
Deum, quia captus fuit a mulieribus. Et haec secundum
litteram. Caeterum secundum intelligentiam
spiritalem, haeretica pravitas mulieris nomine designatur,
quae mollibus incautos saepe ligat sermonibus,
quia panis absconditus et aquae furtivae dulciores
insipientibus solent esse
</p><p>VERS. 28-30.---<em>Ecce hoc inveni, dicit Ecclesiastes,
unum et alterum, ut invenirem rationem quam
adhuc quaerit anima mea, et non inveni.</em> Virum de
mille unum reperi, mulierem ex omnibus non inveni.
Solummodo hoc inveni, quod fecerit Deus hominem
<nobr><sub></sub></nobr> rectum, et ipse se infinitis miscuerit quaestionibus.
Omnia diligenter tractando consideravi, ut rationem
unius alteriusve rei, id est cujuscunque rei
invenirem, vel etiam inter homines eorumque mores
discretionem, quis perfecte bonus esset. Sed ex
omnibus viris unum inveni perfecte bonum, id est,
Christum: sicut Propheta dicit: <em>Non est qui faciat
bonum, non est usque ad unum</em> <strong>(Psal. XIII, 1, 3)</strong>.
Solus Christus sine omni labe peccati inventus est
bonus. Millenarius vero numerus pro sanctorum
discretione a peccatoribus, qui mulieris nomine designantur,
hoc in loco ponitur. Vir igitur a virtute
dicitur, et mulier a mollitie. Potest quoque mulier
pro carnalibus accipi operibus, et vir, qui a virtute
dicitur, pro rationalis animi excellentia. Sed ne videretur
<nobr><sub></sub></nobr> his sermonibus communem humani generis
naturam damnare, et Deum auctorem facere mali,
dum talium conditor sit qui malum vitare non possunt,
argute praecavit et ait, bonos nos scimus a Deo
creatos, sed quia libero sumus arbitrio derelicti, vitio
nostro ad pejora labi, dum majora quaerimus, et
ultra vires nostras varia cogitamus.
</p><p>{432} 
<br>CAPUT VIII.
</p><p>VERS. 1.---<em>Quis talis ut sapiens est, et quis cognovit
solutionem verbi? Sapientia hominis lucet in
vultu ejus, et potentissimus faciem ejus commutavit.</em>
Supra docuerat difficile bonum hominem inveniri,
et venientem contra eluserat quaestionem dicens, a
Deo bonos homines conditos, sed sponte sua in peccatum
<nobr><sub></sub></nobr> lapsos. Nunc quid bono homini dederit Deus,
quasi gloriabundus enumerat, sapientiam scilicet,
rationem prudentiae, occulta Dei nosse mysteria, et
arcana ejus sensu cordis intrare. Oblique autem de
se loquitur quod nemo ita fuerit sapiens ut ipse, et
nullus sic sciret problemata et solutiones; et sapientia
ejus a cuncto laudata sit populo, quae non solum
intrinsecus latuerit, sed et in superficie corporis
et speculo vultus eluxerit, ultraque omnes homines
prudentiam mentis in facie sua pinxerit. Multi
sunt qui promittunt sapientiam et solutionem se scire
divinae Scripturae, sed pauci sunt qui veram inveniant
solutionem meam. Sed et hoc sciendum est,
quod sapiens saepe moribus agnoscitur honestis, et
visu discernitur a stulto.
</p><p><nobr><sub></sub></nobr> VERS. 2-4.---<em>Ego os regis observo, et praecepta
juramenti Dei.</em> Ne festines recedere a facie ejus, neque
permaneas in opere malo, quia omne quod voluerit,
faciet, et sermo illius potestate plenus est: nec
dicere quisquam potest, quare ita facias? De eo siquidem
videtur dicere, de quo in Psalmo cantatur:
<em>Domine in virtute tua laetabitur rex</em> <strong>(Psal. XX, 1)</strong>.
et in alio loco, ut Patris et Filii regnum unum significetur,
Scriptura commemorat: <em>Deus judicium
tuum regi da, et justitiam tuam filio regis</em> <strong>(Psal.
LXXI, 1)</strong>. <em>Non enim judicat Pater quemquam, sed
omne judicium dedit Filio</em> <strong>(Joan. V, 22)</strong>. Qui rex
filius, Dei Patris regis est filius. Hujus itaque custodienda
sunt praecepta, qui ait: <em>Si vis vitam ingredi,
serva mandata</em> <strong>(Matth. XIX, 17)</strong>. Admonet quoque
<nobr><sub></sub></nobr> non esse discutienda praecepta Dei, quare hoc
vel illud praeceperit, sed quodcunque viderit esse mandatum,
hoc pia mens hominis implere festinet, ut
sit in lege Domini voluntas ejus die ac nocte. Juramentum
Dei dicitur pro affirmatione sententiae ejus,
quae nullatenus immutari poterit. Idcirco consilium
dat ne stemus in opere malo, quia nescit homo
quid ventura pariat dies. Igitur poenitenti [<em>Ms.,</em> patienti]
indulgentia promissa est, crastinus dies vero
nemini certus est. Ideo dicit Scriptura: <em>Ne tardes
converti ad Dominum</em> <strong>(Eccli. V, 8)</strong>.
</p><p>VERS. 5.---<em>Qui custodierit mandatum </em>[Ms., praeceptum],
non experietur in futuro quidquam mali.
Qui in hoc saeculo praeceptum Domini custodit, non
experietur quidquam mali. <em>Tempus et responsionem</em>
<nobr><sub></sub></nobr> cor sapientis intelligit. Praecipit autem et regis imperium,
id est Christi, conservandum, et scire quid,
et quare, et quo tempore jubeat.
</p><p>VERS. 6, 7.---<em>Omni negotio tempus est, et opportunitas,
et multa hominis afflictio, quia ignorat praeterita,
et futura nullo scire potest nuncio.</em> Omni negotio,
ait, tempus est, idem [<em>Ms.,</em> id est] quod in superioribus
dixit, omnia opportunitatem habere: quondam
fuit tempus circumcisionis, sed modo tempus gratiae.
Etenim [<em>Ms.,</em> est enim] magna afflictio generis humani,
quia ad laborem homo nascitur, et variis affligitur
tribulationibus, cui saepe aliud evenit, et aliud sperat;
ab altero sibi velut ab hoste cavet, et alterius jaculo
vulneratur, quia nescius est futuri, sicut poeta ait:

</p><p><nobr><sub></sub></nobr> Nescia mens hominis fati sortisque futurae. VIRG. Aeneid. X.
</p><p>Quamvis nemo sit conscius futurorum, tamen
scire debet omnia a Deo ad utilitatem hominum fieri,
et non absque ejus voluntate disponi, sine cujus dispositione
nec unus passer in laqueum cadit.
</p><p>VERS. 8.---<em>Non est in hominis ditione </em>[Ms., <em>conditione</em>]
prohibere spiritum, nec habet potestatem in die
mortis, nec sinitur quiescere ingruente bello, neque
salvabit impietas impium. Non est ergo lugendum si
futura scire non possumus, et saepe ab iniquis potentioribus
opprimamur, cum morte omnia finiantur,
et superbus et potens qui cuncta populatus est, non
valet animam suam retinere, cum exire jubetur de
corpore; nec eum salvabit impietas sua, sed magis
<nobr><sub></sub></nobr> aggravat in die exitus sui, dum meritis aequalia recipit
suis, et ingruente super se bello miseriae peccatorum
suorum, salvari non poterit, eo quod negligit
[<em>Ms.,</em> qui neglexit] tempus poenitentiae.
</p><p>{433} VERS. 9-11.---<em>Omnia haec consideravi, et
dedi cor meum in cunctis operibus quae fiunt sub sole.</em>
Interdum dominatur homo homini in malum suum.
Vidi impios sepultos, qui etiam cum adhuc viverent,
in loco sancto erant, et laudabantur in civitate quasi
justorum operum. Sed et hoc vanitas est. Etenim quia
non profertur cito sententia operum contra malos,
absque ullo timore filii hominum perpetrant mala.
Hanc sententiam beatus Hieronymus ita interpretatus
est: Dedi, inquit, cor meum, ut omne quod sub
sole geritur intuerer, et hoc [vel] maxime, quod
<nobr><sub></sub></nobr> homo in homines accipit potestatem, ut quoscunque
vult, affligat atque condemnet. Cum itaque mentem
meam ad haec intuenda dirigerem, vidi impios cum
tali opinione mortuos, et sic sepultos, ut sancti aestimarentur
in terra, quod, cum viverent, putabantur
digni esse Ecclesiae principes, et templo Dei; et insuper
ambulantes tumidi laudabantur in malis suis,
sicut scriptum est: <em>Laudatur peccator in desideriis
animae suae, et qui iniqua gerit, benedicitur</em> <strong>(Psal. IX,
24)</strong>. Hoc autem propterea evenit quod nemo peccantibus
episcopis audet contradicere; nec statim Deus
ob scelus ulciscitur, sed differt poenam, cum exspectat
poenitentiam. Peccatores autem qui non statim
arguti atque correcti sunt, putantes nequaquam
futurum esse judicium, in scelere perseverant. Possumus
<nobr><sub></sub></nobr> hoc testimonium accipere adversus episcopos
qui acceperunt in Ecclesia potestatem, et scandalizant
magis eos quos docere et ad meliora debuerant
incitare. Hi frequenter post mortem laudantur in
Ecclesia [<em>Ms.,</em> in saeculo], et beati in his quae non
probabiliter fecerunt publice sive a successoribus
sive a populis praedicantur. Et hoc quidem vanum
est, quod non sicut egerunt, sic audiunt, nec statim
corripiuntur in peccato suo. Nemo quippe audet accusare
majorem. Propterea quasi sancti et beati in
praeceptis Domini ambulantes, augent peccata peccatis.
Difficilis est accusatio in episcopum: si enim peccaverit,
non creditur; et si convictus fuerit, non
punitur.
</p><p><nobr><sub></sub></nobr> VERS. 12.---<em>Attamen ex eo quod peccator centies
facit malum, et per patientiam sustentatur, ego cognovi
quod erit bonum timentibus Dominum, qui verentur
faciem ejus.</em> Ex eo quod impius plurimum
peccat (hoc quippe significat quod ait, <em>centies</em>), dat
Deus locum poenitentiae, et non [eum] statim punit in
scelere, sed exspectat ut convertatur ab iniquitate
sua et agat poenitentiam: quia [Deus] non vult mortem
peccatoris, sed ut convertatur et vivat, ego intelligo
quia benignus et misericors super eos futurus
sit Deus qui habent timorem illius, et ad verbum
ejus contremiscunt, et agunt poenitentiam de praeteritis,
et de futuris sibi cavere incipiunt, quia peccator
post poenitentiam, si revertetur iterum ad peccata
priora, cani comparatur qui revertitur ad vomitum
<nobr><sub></sub></nobr> suum.
</p><p>VERS. 13.---<em>Non sit bonum impio, nec prolongentur
dies ejus, sed quasi umbra transeant, qui non timent
faciem Dei.</em> Imprecatur male his qui non habent
timorem Dei, et optat ne diu differantur a poena, sed
statim morte subtracti cruciatus recipiant quos merentur.
Simile quid et Apostolus loquitur: <em>Utinam
praecidantur, qui nos </em>[Ms., <em>vos</em>] conturbant <strong>(Gal. V,
12)</strong>! Et alibi: <em>Alexander aerarius multa mala mihi
ostendit, reddet illi Deus secundum opera ejus</em> <strong>(II Tim.
IV, 14)</strong>. Et malis quidem qui converti non volunt, sed
in malitia sua permanere, melius est mori quam vivere,
quia quanto plures vivit dies, tanto atrociorem
sibi praeparat poenam. Unde et comicus ait:

</p><p><nobr><sub></sub></nobr> Quid mali imprecer homini, nisi ut diu vivat?
</p><p>VERS. 14.---<em>Est et alia vanitas quae fit super terram:</em>
sunt justi quibus mala [Ms., <em>multa</em>] proveniunt,
quasi opera egerint impiorum; et sunt impii qui ita
sunt securi, quasi justorum facta habeant. Sed et hoc
vanissimum judico. Inter caeteras vanitates quae in
mundo vario feruntur eventu, etiam hoc deprehendi
quod justis ea frequenter eveniunt quae impiis evenire
debuerant, et impii tam feliciter in hoc mundo degant
[<em>Ms.,</em> degunt], ut eos putes esse justissimos:
quemadmodum de divite purpurato, et Lazaro mendico
legitur in Evangelio <strong>(Luc. XVI)</strong>. Septuagesimus
quoque secundus psalmus de hac re disputat, cur
justis interdum mala et impiis eveniant bona. Sed
Hebraei hoc de filiis Aaron intelligunt, qui Deo sacrificantes
<nobr><sub></sub></nobr> perierunt; et de Manasse, qui post tanta
mala reductus est de captivitate, et restitutus in regnum,
ut dies suos feliciter finiret.
</p><p>{434} VERS. 15.---<em>Laudavi igitur laetitiam, quod
non esset homini bonum sub sole, nisi quod comederet,
et biberet, atque gauderet, et hoc solum secum auferret
de labore suo in diebus vitae, quos dedit ei Deus sub
sole.</em> Concionator noster, qui multas in se transfigurat
personas, modo vulgi verba profert, quod nihil aliud
bonum aestimat, nisi laetari manducando et bibendo,
et saeculi serviendo [<em>Ms.,</em> servire] deliciis, summam
accipere felicitatem. Sed haec sententia, si sic intelligitur
sicut scripta est, miseros approbavit quos in
Evangelio <strong>(Matth. V)</strong> Dominus beatos asserit [<em>Ms.,</em>
dixit], id est pauperes, quorum regnum coelorum
<nobr><sub></sub></nobr> esse dixit: necnon esurientes et sitientes beatos esse
ibidem testatur. Sed melius est de spiritali cibo et
potu sapientiae haec intelligere, de quibus et in psalmo
legitur: Vinum laetificat cor hominis, et panis confirmat
<strong>(Psal. CIII, 15)</strong>. Quod autem haec spiritaliter
sentienda sunt, sequens versiculus demonstrat, in
quo ait:
</p><p>VERS. 16, 17.---<em>Et apposui cor meum ut scirem sapientiam,
et intelligerem dissensionem </em>[Ms., <em>distentionem</em>]
quae versatur in terra. Est homo, qui diebus ac noctibus
somnum oculis non capit, et intellexi, quod omnium
operum Dei nullam possit homo invenire rationem eorum
quae fiunt sub sole: et quanto plus laboraverit ad
quaerendum, tanto minus inveniet: etiamsi dixerit sapiens
se nosse, non poterit reperire. Testatur scilicet
<nobr><sub></sub></nobr> melius esse in meditatione Scripturae sanctae versari
die ac nocte, quam in epulis carnalibus perdere tempora
sibi a Deo data ad proficiendum in sapientiae
studiis, ut cognoscat mirabilia Dei, et laudet Creatorem
in operibus suis: quamvis occulta sunt [<em>Ms.,</em>
sint] judicia Dei, tamen miranda sunt, et Creator in
eis laudandus est. Et quid de stulto dicendum est,
dum studiosus sapientiae scrutator invenire non valet
quare hoc vel illud factum sit, et quare mundus variis
gubernetur eventibus, cur alius caecus, alius debilis,
alius videns et sanus nascatur: hic paupertatem
habeat, ille divitias; iste sit nobilis, ille inglorius.
Subostendit itaque his verbis, esse causas rerum
omnium rationabiles per justitiam Dei quare
unumquodque fiat, sed in occulto eas latere, et non
<nobr><sub></sub></nobr> posse ab hominibus comprehendi.
</p><p>
</p><h4>CAPUT IX.</h4>
<p>VERS. 1, 2.---<em>Omnia haec tractavi in corde meo, ut
curiose intelligerem.</em> Sunt justi et sapientes, et opera
eorum in manu Dei, et tamen nescit homo utrum
amore an odio dignus sit, sed omnia in futurum
servantur incerta, eo quod universa aeque eveniant.
Porro hic sensus est hujus sententiae: in hoc dedi
cor meum, et scire volui quos Deus diligeret et quos
odisset. Inveni justorum opera in manu Dei esse; et
tamen utrum amentur a Deo an non, scire nequeo,
et ambigo fluctuans in cogitationibus meis, utrum
sustineant ad probationem justi tribulationes in hoc
saeculo, sicut Job; an per odium, ut plurimi peccatores.
<nobr><sub></sub></nobr> Sed hoc nunc habetur omnimode incertum.
</p><p>VERS. 3.---<em>Justo et impio, bono et malo, mundo et
immundo, immolanti victimas et sacrificia contemnenti.</em>
Sicut bonus, sic et peccator: ut perjurus
[Edit., periturus], <em>ita et ille qui verum dejerat.</em> Hoc
est pessimum inter omnia quae fiunt sub sole, quia
eadem cunctis eveniunt. Ea quae per se nec bona nec
mala sunt, et a sapientibus hujus saeculi media nuncupantur,
quia aequaliter justis eveniunt et injustis,
simplices quosque conturbant cur ita eveniant, et
propterea non putant esse judicium, cum omnium
rerum in futuro discrimen sit. Tale quid [et] in
Evangelio ipse Dominus ait: <em>Estote perfecti sicut
Pater vester perfectus est, qui solem suum oriri facit
super bonos et malos,</em> et pluit super justos et in
<nobr><sub></sub></nobr> justos <strong>(Matth. V, 45, 48)</strong>. Quod autem ait, eventus
est unus omnibus, justo et impio, sive angustiarum
sive mortis significat eventum. Ideo nec charitate
Dei dignos vel odio seipsos esse intelligunt. Hoc enim
pessimum esse omnium quae sub sole sunt dixit, quia
nulla discretio hic esse videtur inter bonos et malos,
et hoc apud eos qui cum Propheta non intrabunt in
sanctuarium Dei, ut intelligant novissima eorum.
</p><p>VERS. 4.---<em>Unde et corda filiorum hominum implentur
malitia et contemptu in vita sua, et post haec
ad inferos deducentur.</em> Nemo est qui semper vivat, et
qui hujus rei habeat fiduciam. Eumdem sensum replicat
quem ante posuit, quia communes angustiae
{435} justos et injustos premunt. Ideo sine respectu
<nobr><sub></sub></nobr> homines peccare non metuunt, quia in praesenti judicium
Dei non vident super impios, qui subito rapiuntur
pro peccatis ad inferos, dum nec semper vivere
potestatem habent, nec ullus tam potens est in
saeculo, qui hujus rei, id est, sine morte vivere,
facultatem habere valeat. Unde in sequentibus mox
adjungit:
</p><p>VERS. 5, 6.---<em>Melior est canis vivens leone mortuo;</em>
viventes enim sciunt se esse morituros, mortui vero
nihil noverunt amplius, nec habent ultra mercedem,
quia oblivioni data est memoria eorum. Amor quoque,
et odium, et invidia simul perierunt, nec habent
partem in saeculo, et in opere quod sub sole geritur.
Quod autem supra dixerat, cor filiorum hominum
impleri malitia et iniquitate, et post haec omnia
<nobr><sub></sub></nobr> morte finiri, nunc eadem complet et repetit, donec
vivant homines, posse eos justos fieri, post mortem
vero nullam boni operis occasionem dari. Peccator
enim vivens, quem cani comparavit, potest melior
esse justo mortuo, quem leonem dixit: quia vivens
proficere poterit in opere bono, mortuus vero nihil
potest addere meritis suis. Possumus quoque canem
pauperem justum intelligere viventem, et leonem
mortuum potentem hujus saeculi, qui nihil secum
bonorum exiens de hoc mundo meritorum abstulit.
Sed et dilectio eorum, et odium, et immolatio, et
omne quod in saeculo habere potuerunt, mortis finitur
adventu, nec juste quidpiam possunt agere, nec
peccare; nec virtutes adjicere, nec vitia. Spiritaliter
<nobr><sub></sub></nobr> etiam intelligamus Chananaeam illam, cui dictum est:
<em>Fides tua te salvam fecit</em> <strong>(Matth. IX, 22)</strong>, canem juxta
Evangelium esse; leonem [vero] mortuum circumcisionis
populum, sicut Balaam propheta dicit: <em>Ecce
populus, ut catulus leonis, exsurget, ut leo exsultans</em>
 <strong>(Num. XXIII, 24)</strong>. Canis vivens nos sumus ex nationibus,
leo vero mortuus Judaeorum populus a Deo
derelictus. Et melior est apud Dominum [<em>Ms.,</em> Deum]
iste canis vivens, quam ille leo mortuus. Nos vero
viventes cognoscimus Patrem, et Filium, et Spiritum
sanctum, illi vero mortui nihil sciunt, nec aestimant
aliquam repromissionem atque mercedem, sed completa
est eorum memoria: neque meminerunt ipsi
quae scire debuerunt, neque illorum Dominus jam
recordatus est, qui perierunt in scelere suo. Quorum
<nobr><sub></sub></nobr> zelus, et invidia, et aemulatio, quam habuerunt contra
Christum et apostolos, pariter periit.
</p><p>VERS. 7.---<em>Vade ergo et comede in laetitia panem
tuum, et bibe in gaudio vinum tuum, quia placent Deo
opera tua.</em> Melius haec omnia, sicut saepe diximus,
spiritaliter intelliguntur quam carnaliter, ne forte in
Epicuri dogma ruamus, qui beatam aestimavit vitam,
corporis delectationibus frui: nisi forte concionatoris
more aestimemus Salomonem vulgi verba, et
sensus ex sua persona proferre. Dicamus altiori
sensu: Quia didicisti priori sententia, quod morte
omnia finiuntur, et in inferno non sit poenitentia
fructuosa, nec aliquis virtutis recursus; dum in isto
saeculo es, festina, contende, age poenitentiam; dum
habes tempus, labora; libenter enim Deus suscipit
<nobr><sub></sub></nobr> poenitentiam; et comede panem charitatis, et vinum
sapientiae bibe, ut Deo placeant opera tua, sicut verus
Ecclesiastes in Evangelio dicit: <em>Qui sitit, veniat ad
me et bibat</em> <strong>(Joan. VII, 37)</strong>. Et in Proverbiis: <em>Venite,
comedite panem, et bibite vinum, quod miscui vobis</em>
 <strong>(Prov. IX, 5)</strong>.
</p><p>VERS. 8.---<em>Omni tempore sint vestimenta tua candida,
et oleum de capite tuo non deficiat.</em> Habeto, inquit;
corpus mundum et castum, et esto misericors:
hoc est, quod in Evangelio ipsa Veritas ait: <em>Sint
lumbi vestri praecincti, et lucernae ardentes in manibus
vestris</em> <strong>(Luc. XII, 35)</strong>. In praecinctu castitatem corporis
significat, et in lucernis ardentibus, quae oleo
alantur bonorum operum, candorem et praedicationis
lucem. Hoc oleo vultus noster exhilarandus est: hoc
<nobr><sub></sub></nobr> jejunantes unguentum in capite habeant, quod peccatores
habere non possunt, quorum vir justus oleum
detestatur, ubi ait: <em>Oleum peccatoris non impinguet
caput meum</em> <strong>(Psal. CXL, 5)</strong>. Quod oleum haeretici habere
solent, ut perfundant capita deceptorum, id est,
verba suavia, sed fallaciae plena.
</p><p>VERS. 9.---<em>Perfruere vita cum uxore quam diligis,
cunctis diebus vitae instabilitatis tuae, qui dati sunt tibi
sub sole omnibus diebus vanitatis tuae.</em> Haec est enim
pars in vita, et in labore tuo, quo laboras sub sole.
Sapientiam sequere, et scientiam Scripturarum,
{436} et hanc tibi in conjugium copula, de qua in
Proverbiis: <em>Ama illam et servabit te, amplexare eam,
et circumdabit te</em> <strong>(Prov. IV, 8)</strong>. Dies enim [<em>Ms.,</em> autem]
<nobr><sub></sub></nobr> vanitatis, dies hujus saeculi nequam significat,
de quibus et Apostolus non tacet. Pulchre praecipit
ut in diebus vanitatis nostrae veram vitam cum sapientia
uxore quaeramus: haec enim pars nostra est,
et hic laboris fructus, si in hac vita umbratili sapientiam
veram, quae ad vitam nos ducat aeternam,
invenire valeamus.
</p><p>VERS. 10.---<em>Quodcunque facere potest manus tua,
instanter operare, quia nec opus, nec ratio, nec scientia,
nec sapientia erunt apud inferos, quo tu properas.</em>
Fac quodcunque boni operis valeas; nunc laborandum
[<em>Ms.,</em> labora]: habes tempus laborandi, quia
mors tibi, quae inferni nomine designatur, tempus
tollet proficiendi, Propheta dicente: <em>Nunquid mortuis
facies mirabilia, aut in inferno quis confitebitur tibi?</em>
<nobr><sub></sub></nobr> Nunquid enarrabit aliquis in sepulcro misericordiam
tuam <strong>(Psal. VI, 6; LXXXVII, 11, 12)</strong>? Simile quid Salvator
in Evangelio dicit: <em>Operamini dum dies est,
veniet nox, quando nemo poterit operari</em> <strong>(Joan. IX, 4)</strong>.
</p><p>VERS. 11.---<em>Verti me ad aliud, et vidi sub sole nec
velocium esse cursum, nec fortium bellum, nec sapientium
panem, nec doctorum divitias, nec artificum gratiam,
sed tempus casumque </em>[Ms., <em>sed cassum tempus</em>]
in omnibus. Epistola ad Romanos huic loco convenit,
ubi dicit, <em>non esse volentis neque currentis, sed Dei
miserantis</em> <strong>(Rom. IX, 16)</strong>: quia sine gratia Dei, nec
voluntas bona erit in homine; neque cursus boni
operis sine Deo fieri valet. Et hic locus Pelagianam
sectam optime destruit. Qui gravi peccatorum pondere
premitur, non est aptus ad cursum illum de
<nobr><sub></sub></nobr> quo dicitur: <em>Cursum consummavi, fidem servavi</em>
 <strong>(II Tim. IV, 7)</strong>. Qui autem levis est, et anima illius
non gravatur, nihilominus et ipse absque adjutorio
Domini non potest ad coelum pervenire, quia quandiu
sarcina carnis anima aggravatur, bellum sibi adversum
aerias restat potestates: licet enim sit [<em>Ms.,</em>
quas licet sit] robustus, propriis viribus vincere non
poterit, nec coelestem et viventem panem habere
poterit, nisi per sapientiam cohortantem: <em>Venite,
comedite panes meos</em> <strong>(Prov. IX, 5)</strong>. Sciendum quoque
est virum prudentem divitias salutis et sapientiae habere
non posse, nisi eas a Deo acceperit, cujus ipsae
divitiae sunt, de quibus et alibi scriptum est: <em>Redemptio
animae viri propriae divitiae</em> <strong>(Prov. XIII, 8)</strong>.
Gratiam quoque, nisi scientiam comitata fuerit, et
<nobr><sub></sub></nobr> concessa a Deo, quis eruditus vir poterit invenire
<br>@ Ms. et Hier: Gratia quoque, nisi scientia comitata fuerit, et concessa a Deo, quis eruditus vir eam
non poterit invenire??
Quod Paulus sciens, <em>plus,</em> inquit, <em>omnibus laboravi:</em>
non autem ego, sed gratia Dei, quae mecum est <strong>(I Cor.
XV, 10)</strong>. Et iterum: <em>Gratia ejus in me vacua non fuit.</em>
Et ad extremum nescitur ab homine, quando tempus
adveniat, in quo varius eventus, et finis omnium
subsequatur.
</p><p>VERS. 12.---<em>Nescit homo finem suum, sed sicut
pisces capiuntur hamo, et sicut aves comprehenduntur
laqueo, sic capiuntur homines tempore malo, cum eis
extemplo supervenerit.</em> Nesciunt homines, sicut supra
dictum est, tribulationes vel repentinas miserias,
quae superveniunt eis incerto Dei judicio, saepe occulto,
sed nunquam injusto; nec etiam ipsius mortis
horam nosse poterunt, quae sicut fur veniet, ut vastet
<nobr><sub></sub></nobr> domum peregrinationis nostrae. Sicut pisces capiuntur
reti, vel aves laqueo, ita filios hominum repentinae
involvent angustiae. Porro secundum allegoriam
sciendum est, regnum coelorum simile esse sagenae
missae in mare: hoc est, evangelica praedicatione
missa in hujus mundi fluctivagas tempestates, unde
Dominus in vocatione apostolorum ait: <em>Venite post
me, faciam vos fieri piscatores hominum</em> <strong>(Matth. IV,
19)</strong>. Et e contrario, sagenam habent haeretici malae
praedicationis, qua capiunt animas innocentes ad interitum.
Sagena eorum est sermo affabilis, blandum
eloquium, simulata aut coacta jejunia, vestis humilis,
<nobr