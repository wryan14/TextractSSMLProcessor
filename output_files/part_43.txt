etiam
panis benedictionis, et calix Dominicus non juvat, [sed
magis pollutos facit,] quia qui indigne comederit de
pane illo, et de calice biberit, judicium sibi manducat
et bibit <strong>(I Cor. II)</strong>. In nobis itaque est vel munda
comedere vel immunda. Si enim mundi sumus,
munda nobis est creatura; si autem immundi et infideles,
sunt [<em>Hier.,</em> fiunt] etiam nobis universa communia;
sive per inhabitantem in cordibus nostris
<nobr><sub></sub></nobr> haeresin, sive per conscientiam delictorum. (VERS.
16.) <em>Confitentur,</em> inquit, <em>se nosse Deum, factis autem
negant, cum sint abominati et incredibiles, et ad omne
opus bonum reprobi;</em> secundum illud, quod in Isaia
dicit: <em>Populus hic labiis me honorat, cor autem eorum
longe est a me</em> (Isaiae XXIX, 13). Quomodo igitur labiis
quis honorat et corde procul recedit, ita quis
Deum sermone confitens, operibus negat: negans autem
Deum operibus, confessione simulata, recte execrabilis
et profanus est; et nulla veritatis ratione
persuasus inobediens, et incredulus recte appellatur.
[Nec in martyrio mente corruptus, quis solummodo
Christum negabit;] sed quotiescunque vincimur vitiis
atque peccatis, [et Dei mandatis contraria agimus]
toties Deum negamus; et e contrario, quoties
<nobr><sub></sub></nobr> bene quid agimus, Dominum confitemur [et laudamus].
</p><p>{656} 
<br>CAPUT II.
</p><p>VERS. 1.---<em>Tu vero loquere sanam doctrinam.</em>
Aliud est sanam doctrinam loqui, aliud ea quae sanae
conveniunt docere doctrinae; quia in altero simplex
tantum institutio est, in altero cum ea quae doceas
[<em>Hier.,</em> cum eo, quod doces], vitae quoque correctio;
<em>qui enim solverit unum de mandatis minimis, et docuerit
sic homines, minimus vocabitur in regno coelorum</em>
 <strong>(Matth. V, 19)</strong>. [Erit autem doctor qui verbo docet,
et opere destruit quae docet, sed minimus: <em>qui autem
fecerit et docuerit sic homines, magnus vocabitur in
regno coelorum, quia opere implet quod ore docet.</em>]
<nobr><sub></sub></nobr> Hoc enim nunc Apostolus Titum filium in Christo et
discipulum docet, ut ea loquatur quae sanae conveniunt
doctrinae; quia tunc doctrina est sanitas, cum
doctoris doctrina pariter et vita consentiunt. (VERS.
2.) <em>Senes sobrios esse, honestos, pudicos, sanos in fide
et charitate et patientia.</em> Nunc vero per singulas aetates
et personas sic decenter praecepta constituit, ut
sermo ejus vitae morum sit regula. Senes igitur <em>sobrios,
</em>[in bonis moribus;] <em>honestos, ut aetatis gratiam
</em>[<em>Hier.,</em> gravitatem] morum gravitas decoret. <em>Pudicos,
ne in aliena aetate luxurient, ne jam frigido a
libidine sanguine exemplum sint adolescentibus ad
ruinam.</em> <em>Sanos in fide;</em> non tantum in fide, etiam in
charitate et patientia [et omni genere virtutum], ut
<nobr><sub></sub></nobr> cum primam fidei habuerint sanitatem, audiant a
Salvatore: <em>Fides tua te salvum fecit</em> <strong>(Marc. X, 52)</strong>.
[De hujus fidei integritate plenius cum exemplis in
Epistola ad Hebraeos idem beatus apostolus disputat.]
Quomodo igitur est fidei sanitas, ita et eadem sanitas
in charitate est. Quis autem sanitatem possidet
charitatis, nisi ille qui primum Deum dilexerit ex
tota anima sua, et ex toto corde suo, et ex totis viribus
suis, deinde Christi praeceptum audiens in proximum
compleverit charitatem [<em>Hier.,</em> diviserit charitatem]?
Quia in his duobus mandatis tota lex pendet
et prophetae, [plenitudo vero legis charitas est,] quia
qui sanus est in fide et charitate, sanus quoque sit in
patientia, quae maxime in tentationibus comprobatur.
<strong>(VERS. 3.)</strong> <em>Anus similiter in habitu sancto,</em> non
<nobr><sub></sub></nobr> criminatrices, non vino multo servientes: bene docentes,
ut prudentiam doceant. Tametsi apostolus Petrus
praeceperit ut viri uxoribus suis tanquam infirmiori
vasculo honorem tribuant, non tamen arbitrandum
est quod uxor, quae corporis vasculum habet infirmum,
statim et anima infirmior sit. Unde et nunc
praecipitur eis, ut in ipsis quoque illud Apostoli compleatur:
<em>Virtus in infirmitate perficitur</em> <strong>(II Cor. XII, 9)</strong>.
[Quod vero ait: <em>Anus similiter, etc.,</em> eadem praecepta
vult illas observare quae superius senibus viris statuit,]
id est, ut sobriae sint, honestae, sanae in fide, et
charitate et patientia; et pro sexu suo hoc habeant
proprium, ut sint <em>in habitu sancto.</em> Non criminatrices,
non tales, ut aliis placeant, de aliis detrahant. [Si
quam juvencularum videant indigne facere,] non tam
<nobr><sub></sub></nobr> apud caeteros debet accusare, quam ipsam in secreto,
Christi charitate, corripere; et magis docere ne faciat,
quam in publico accusare quod fecerit. <em>Non
vino multo servientes.</em> A vini vero nimio potu anus
prohibentur; quia quod [<em>Cod.,</em> quotquot] in adolescentibus
libido, hoc in senili aetate ebrietas perpetrat
[<em>Hier.,</em> hoc in senibus ebrietas est]. Ideo expresse
dicit, <em>non vino multo servientes;</em> servitus enim quaedam
est et extrema conditio, vino sensus hominis occupare
[<em>Hier.,</em> occupari]; non suum esse, sed vini.
Talibus consequenter doctrinis eis frena immittit
[<em>Hier.,</em> doctrinae eis frena permittit], ut cum tales
fuerint, docendi habeant libertatem, ut scilicet doceant
ea quae bona sunt. Licet enim alio loco dixerit:
<nobr><sub></sub></nobr> <em>Docere autem mulieribus non permitto</em> <strong>(I Tim.
II, 12)</strong>; sic intelligendum est, ut in viros illis sit
doctrina sublata: caeterum adolescentulas doceant,
quasi filias suas, primum castitatem; quia adversus
hanc magis in aetate florenti pugnat inimicus, et virtus
ejus contra feminas in umbilico ventris est.
</p><p>VERS. 4, 5.---<em>Adolescentulas </em>[Cod., <em>Adulescentulas
et adhulescentulas</em>], ut viros suos diligant, filios
ament. Prudentes, sobrias, castas, domus curam habentes,
benignas, subditas viris suis, ut non blasphemetur
verbum Dei. [Anus vero vult admonere adolescentulas
ut diligant viros suos, non in passione
desiderii carnalis, sed in Christi charitate]. Vult eas
amare viros suos caste, ut inter virum et mulierem
casta sit dilectio, et opera liberorum se credant ante
<nobr><sub></sub></nobr> Dei oculos et sanctorum angelorum peragere. Filios
autem ita diligant, si eos erudiant in Dei disciplina. Caeterum
nolle eos contristare, {657} docendo quae bona
sunt; et libertatem tribuere peccandi non est amare
filios, sed odisse. [Erudiantur quoque, ut domus; id
est, servorum et ancillarum habeant in benignitate
curam.] Addidit, <em>benignas, </em>[ne austeritate regeretur
familia.] Addidit, et <em>subditas viris suis, ne forte divitiis
et nobilitate perflatae Dei sententiae non meminerint,
per quam subjectae sunt viris.</em> Ait quippe
Deus ad mulierem: <em>Ad virum tuum erit conversatio
</em>[Leg., <em>conversio</em>] tua; et ipse tui dominabitur <strong>(Gen.
III, 16)</strong>. Dicitur enim: Non est creatus vir propter
mulierem, sed mulier propter virum. Et cum caput
mulieris vir sit, caput autem viri Christus, quaecunque
<nobr><sub></sub></nobr> uxor non subjicitur viro [<em>Hier.,</em> viro suo] [religioso
et Deum timenti], hoc est, capiti suo, ejusdem
criminis rea est, cujus et vir si non subjiciatur Christo
capiti suo. <em>Ne verbum mei blasphemetur;</em> vel dum
contemnitur Dei prima sententia et pro nihilo ducitur:
vel Christi infamatur Evangelium, dum contra
legem fidemque naturae ea quae Christiana est et ex
Dei lege subjecta, viro imperare desiderat suo; cum
etiam gentiles feminae viris suis serviant communi
lege naturae. <strong>(VERS. 6.)</strong> <em>Juvenes similiter exhortare
ut pudici sint.</em> Proprium autem adolescentularum
hoc posuit, ut pudicae sint [<em>Hier.,</em> adolescentulorum . . .
ut pudici sint] in omnibus, tam scilicet mente quam
corpore, tam opere quam cogitatione, ut nulla sit in
<nobr><sub></sub></nobr> adolescente suspicio turpitudinis. Sciendum quoque
hoc quod continentia non solum in carnis opere et in
animi concupiscentia, sed in omnibus rebus necessaria
sit: ne honores indebitos appetamus, ne accendamur
avaritia, ne ulla passione superemur. <em>In omnibus,
ad superiora est referendum, id est, hortare
ut pudici sint in omnibus.</em> <strong>(VERS. 7.)</strong> <em>Te ipsum praebe
exemplum bonorum operum.</em> Nihil prodest aliquem
exercitatum esse in discendo, et ad loquendum trivisse
linguam, nisi plus exemplo docuerit quam
verbo. [<em>In doctrina, in integritate.</em> In doctrina, ait, ut
opere impleas quod ore doces. <em>Integritas vero ad virginitatem
proprie pertinet;</em> unde et alia translatio
ait: <em>In incorruptione;</em> nam virgines dicuntur incorruptae.]
<strong>(VERS. 8.)</strong> <em>In gravitate, in verbo sano et irreprehensibili.</em>
<nobr><sub></sub></nobr> [Doctorem ecclesiasticum gravitatem, id
est, honestos mores decet habere. De sermone itaque
sano superius dictum est.] <em>Et irreprehensibili.</em> De irreprehensibili
dicimus, non quo ullus tantae facundiae
et prudentiae sit ut a nemine reprehendatur, sed quod
nihil dignum reprehensione dicat aut faciat, licet adversarii
sint ad reprehendendum parati. <em>Ut is qui ex
adverso est, vereatur, nihil habens malum dicere de
nobis.</em> [Ex adverso, id est, adversarius nihil habeat
veri vel verisimile, quamvis paratus sit reprehendere,
contradictionis locum.] Potest autem hic, qui
ex adverso est, diabolus intelligi, qui accusator est
fratrum nostrorum, ut Joannes evangelista praedicat;
qui cum nihil habuerit mali quod nobis objiciat, erubescit,
<nobr><sub></sub></nobr> et criminator non poterit criminari. <em>Diabolus</em>
autem in Latina lingua <em>criminator sonat.</em>
</p><p>VERS. 9, 10.---<em>Servos dominis suis subditos esse,
in omnibus placentes, non contradicentes, non fraudantes,
sed in omnibus fidem bonam ostendentes;</em>
quoniam Dominus et Salvator noster, qui in Evangelio
ait: <em>Venite ad me omnes, qui laboratis et onerati
estis, et ego reficiam vos</em> <strong>(Matth. XI, 28)</strong>, nullam
conditionem, aetatem, sexum a beatitudine arbitratur
alienum: propterea nunc Apostolus et servis
praecepta constituit; [scilicet ut facti Ecclesiae membrum,
quae corpus est Christi, et ipsam salutem
consequantur aeternam.] Et quomodo superius senes,
anus, adolescentulas, juvenes, quid Titus erudire
deberet, edocuit, ita nunc servis apta praecepta constituit.
<nobr><sub></sub></nobr> Primum ut subditi sint dominis suis in omnibus;
in his autem omnibus quae non sunt contraria
Deo; ut si dominus eos jubet quae non sunt adversa
Scripturis sanctis, subjiciantur servituti domini
[<em>Hier.,</em> subjiciatur servus domino]; sin vero
contraria praecepta, magis obediant spiritui quam
corpori [<em>Hier.,</em> magis obediant spiritus, quam corporis
domino]: [<em>Placentes, duobus modis intelligitur;</em>
hoc est, sibi placentes in suo servitio: aut etiam dominis
placentes, omnia fideliter et humiliter implentes
quae jubentur.] <em>Non contradicentes:</em> hoc ideo ait,
quia maximum vitium est servorum dominis contradicere,
et cum aliquid jusserint, mussitare. Si enim
quae dominus imperat necesse habet servus implere,
cur hoc ipsum non cum bona faciat voluntate? <em>Non</em>
<nobr><sub></sub></nobr> furantes. Hoc aliud vitium servorum doctrina Christi
corrigit; fur autem non solum in {658} majoribus
sed et in minoribus judicatur. Non enim id quod
furto ablatum est, sed mens furantis attenditur. Sint
itaque servi subditi dominis suis in omnibus; sint
complacentes conditionis suae, ut non ferant aspere
servitutem, ut non contradicant dominis, non furentur,
et post haec <em>in omnibus fidem bonam ostendant,
ut doctrinam Salvatoris nostri Dei ornent in omnibus.</em>
Si enim apud carnales dominos in minimo fideles
fuerint, incipient eis apud Dominum [<em>Hier.,</em> apud
Deum] majora committi. Ornat autem doctrinam
[<em>Cod.</em> omit. doctrinam] domini, qui ea quae conditionis
suae ablata sunt [<em>Hier.,</em> quae conditioni suae
apta sunt], facit. Quomodo enim potest fidelis esse
<nobr><sub></sub></nobr> in substantia Dei, [et ecclesiastico officio,] qui carnali
domino fidem exhibere non potuit?
</p><p>VERS. 11-14.---<em>Apparuit enim gratia Dei Salvatoris
nostri omnibus hominibus, erudiens nos, ut
abnegantes impietatem et saecularia desideria, sobrie,
juste et pie vivamus in hoc saeculo:</em> exspectantes beatam
spem et adventum gloriae magni Dei et Salvatoris
nostri Jesu Christi: qui dedit semetipsum pro nobis,
ut nos redimeret ab omni iniquitate, et mundaret
sibi populum acceptabilem sectatorem bonorum operum.
Post catalogum doctrinae ad Titum, quid senes,
quid anus, quid adolescentulas et juvenes, quid ad
extremum servos erudire deberet, recte nunc intulit:
<em>Apparuit enim gratia Salvatoris Dei omnibus hominibus.</em>
<nobr><sub></sub></nobr> Non est enim aliqua differentia liberi et servi,
Graeci et Barbari, circumcisi et habentis praeputium,
mulieris et viri; sed cum Christo unum sumus
universi, ad Dei regnum vocamur omnes. Post offensam
Patri nostro reconciliandi sumus, non per merita
nostra, sed per gratiam Salvatoris: vel quod
Dei Patris vivens vel subsistens gratiae [<em>Hier.,</em> gratia]
ipse sit Christus; vel quod Christi Salvatoris Dei
haec sit gratia: et non nostro merito salvati simus,
secundum illud quod in alio loco dicitur: <em>Pro nihilo
salvabis eos</em> <strong>(Psal. LV, 8)</strong>. Quae gratia omnibus hominibus
ideo illuxit, ut erudiret nos abnegare impietatem,
saecularia desideria, pudice et juste et pie
vivere in hoc saeculo. Quid sit autem abnegare impietatem,
quid saecularia desideria, ex eo quod supra
<nobr><sub></sub></nobr> exposuimus: <em>Deum confitentur se scire, factis autem
negant, intelligi posse confido.</em> Saecularia igitur
desideria sunt, quae a mundi hujus principe suggeruntur;
et cum sint saeculi hujus amatores,
cum saeculi nube pertranseunt. Nos autem cum
pudice et juste, nec corpore scilicet nec mente
peccantes, vixerimus in Christo, pie quoque vivamus
in hoc saeculo: quae pietas <em>exspectat beatam
spem et adventum gloriae magni Dei et Salvatoris
nostri Jesu Christi.</em> Sicut enim impietas magni Dei
reformidat adventum, ita secura de opere suo et de
fide illum pietas praestolatur. Ubi est serpens Arius,
ubi Eunomius coluber [tortuosus]? Magnus Deus
Salvator Christus dicitur, non primogenitus omnis
creaturae, non verbum Dei et sapientia, sed Jesus
<nobr><sub></sub></nobr> Christus; quae vocabula assumpti hominis sunt. Neque
vero alium Jesum Christum, alium Verbum dicimus,
ut Nestoriana haeresis [<em>Hier.,</em> ut nova haeresis]
calumniatur; sed eumdem et ante saecula et in
saecula et ante mundum, et per Mariam [<em>Hier.,</em> post
Mariam], imo ex Maria magnum Deum appellamus
Salvatorem nostrum Jesum Christum, qui dedit semetipsum
pro nobis, ut pretioso sanguine nos redimeret
ab omni iniquitate, et mundaret sibi populum
[acceptabilem, sectatorem bonorum operum, id est
aemulatorem]. <strong>(VERS. 15.)</strong> <em>Haec loquere et exhortare.</em>
Quod vero ait, <em>loquere, ad doctrinam videtur esse
referendum;</em> quod vero intulit, <em>exhortare, ad consolationem
pertinet.</em> Quod vero tertio subinfert:
<em>Increpa cum omni imperio, id est,</em> quicunque doctrinam
<nobr><sub></sub></nobr> et consolationem non audiat, increpatione sit
dignus, et mereatur audire: <em>Obliti estis consolationis
quae vobis ut filiis loquitur Deus.</em> Nemo te contemnat,
hunc sensum habet: Nemo eorum qui in Ecclesia
sunt, te segniter agente sic vivat, ut se putet
meliorem. Qualis enim aedificatio erit discipuli, si
intelligat magistro se esse majorem? Unde magnopere
episcopi, presbyteri et diaconi debent providere,
ut cunctum populum cui praesident, conversatione
et sermone praecedant.
</p><p>{659} 
<br>CAPUT III.
</p><p>VERS. 1.---<em>Admone illos principibus et potestatibus
subditos esse, dicto obedire,</em> ad omne opus bonum
<nobr><sub></sub></nobr> paratos esse. Tale quid et ad Romanos scribitur: <em>Omnis
anima potestatibus sublimioribus subdita sit, non est
enim potestas, nisi a Deo</em> <strong>(Rom. XIII, 1)</strong>. [Nam et ipse
Dominus tentantibus Judaeis respondit:] <em>Reddite
Caesari quae sunt Caesaris, et Deo quae sunt Dei</em>
 <strong>(Matth. XXII, 21)</strong>. Cui responsioni Paulus apostolus
congruens docet, principibus et potestatibus credentes
in Christo debere esse subjectos. Poterat his
qui tormenta formidant, occasio ad negandum dari
[ex hoc praecepto]; sed caute subjecit, <em>obedire ad
omne opus bonum.</em> Si bonum est quod praecepit imperator
et praeses, jubentis obsequere voluntati: sin
vero malum et contra Deum sapit, responde ei illud
de Actibus apostolorum: <em>Obedire oportet Deo magis
quam hominibus</em> <strong>(Act. V, 29)</strong>. Hoc ipsum et de
<nobr><sub></sub></nobr> servis intelligamus apud dominos, et de uxoribus
apud viros, et de filiis apud parentes [et de discipulis
apud magistros,] quod in illis [hae personae]
tantum debeant subjecti esse [majoribus] quae contra
Dei mandata non veniant; [et ad ea tantum paratos
esse quae contra Domini mandata non jubentur.]
<strong>(VERS. 2.)</strong> <em>Neminem</em> quoque <em>blasphemare.</em> Igitur Michael
archangelus, <em>quando cum diabolo disputabat
de Moysi corpore, non fuit ausus inferre judicium
blasphemiae, sed dixit:</em> imperet tibi Deus <strong>(Jud. 9)</strong>.
Ergo si Michael non fuit ausus diabolo, et certe maledictione
dignissimo, judicium inferre blasphemiae,
quanto magis nos ab omni maledicto puri esse debemus?
Merebatur diabolus maledictum, sed per os
archangeli exire non debuit. Hoc nunc tantum dixisse
<nobr><sub></sub></nobr> sufficiat, quod blasphemare Christi discipulos
non oportet, nec, quod additur, <em>esse litigiosos;</em> si
enim sumus filii pacis, et volumus super nos pacem
requiescere, et accessimus ad Jerusalem coelestem,
quae ex pace nomen accipit, cum his qui oderunt
pacem habeamus pacem: et quantum in nobis est,
cum omnibus hominibus pacati simus, non solum
cum modestis, sed etiam cum rixosis, quia nulla
virtus est ferre mansuetos; quapropter locum
demus irae, <em>Omnem ostendentes mansuetudinem ad
omnes homines.</em>
</p><p>VERS. 3.---<em>Fuimus enim et nos aliquando insipientes
et increduli, errantes, servientes desideriis et
voluptatibus variis, in malitia et invidia agentes, odibiles,
odientes invicem.</em> Quaerat aliquis quomodo Paulus
<nobr><sub></sub></nobr> esset insipiens, incredulus, errans, et serviens desideriis
et variis voluptatibus in malitia et in invidia,
cum eruditum eum ad pedes Gamalihel et ab infantia
sacris litteris institutum [<em>Adde:</em> legamus] <strong>(Act.
XXII)</strong>! Sed ab eo tempore quo in Christum non credidit,
[haec de illo juste dici potuerunt, quod esset
insipiens et invidus saluti Christianorum.] An dicendum
est Paulum non fuisse insipientem [<em>Hier.,</em>
an non nobis videtur Paulus fuisse stultus], quando
habebat zelum Dei, sed non secundum scientiam; et
persequebatur Ecclesiam et lapidantium Stephanum
vestimenta servabat; cum in tantum odium contra
Salvatorem instigatus exarserit, ut litteras a sacerdotibus
acciperet pergens Damascum, [qui in
<nobr><sub></sub></nobr> Christum crederent, damnaturus (<em>Cod.,</em> damnandus.
<em>Hier.,</em> ad eos . . . vinciendos).]
</p><p>VERS. 4-7.---<em>Cum autem benignitas et humanitas
apparuit Salvatoris nostri Dei, non ex operibus justitiae
quae fecimus nos, sed secundum misericordiam
suam salvos nos fecit per lavacrum regenerationis et
renovationis Spiritus sancti, quem effudit in nos abundanter
per Jesum Christum Dominum nostrum, ut
justificati gratia ipsius haeredes simus secundum spem
vitae aeternae.</em> Diligentius attendamus et inveniemus
in praesenti capitulo manifestissimam Trinitatem.
Benignitas quippe et clementia Salvatoris nostri Dei,
non alterius quam Dei Patris, per lavacrum regenerationis
et renovationis Spiritus sancti, quem effudit
super nos abundanter per Jesum Christum Salvatorem
<nobr><sub></sub></nobr> nostrum, justificavit nos in vitam aeternam.
Salus credentium mysterium Trinitatis est [ut ipse
Dominus in Evangelio ait: <em>Ite, docete omnes gentes
baptizantes eos in nomine Patris et Filii et Spiritus
sancti.</em> Non erit legitime baptizatus, nisi invocetur
nomen sanctae Trinitatis super eum qui baptizandus
est. Ideo sub festinatione currendum est ad
baptismum, ne forte sine sacramento salutis hujusmodi
rapiatur infans de hac luce]. <strong>(VERS 8.)</strong> <em>Fidelis
sermo est:</em> et de his volo te confirmare, ut curam habeant
bonis operibus {660} <em>praeesse, qui credunt in Deum
</em>[Leg. <em>qui credunt Deo</em>]. Haec sunt bona et utilia hominibus.
Hoc quod ait, <em>fidelis sermo,</em> ad superiora
jungendum est, in quibus promiserat, <em>ut justificati
gratia ipsius haeredes efficiamur secundum spem vitae</em>
<nobr><sub></sub></nobr> aeternae. Dignus enim fide super haereditate Dei
sermo, et super spe vitae aeternae. Unde oportet de
his non dubium, non timentem, et ipsum credere, et
ut credant caeteri, confirmare. Non solum autem hoc,
sed et hoc cum caeteris his qui voluerint credere,
confirmandum est: quapropter ait, <em>et de his volo te
confirmare.</em> Qui autem ista vera esse crediderint,
necesse est ut curam habeant bonorum operum
[adimplere], per quae haereditas Dei et spes vitae
praeparatur aeternae. Et pulchre, ut majorem fidem
faceret, non dixit, qui credunt hominibus, sed qui
credunt Deo. Necesse est enim ut curam bonorum
operum habeant, quae adimpleta et omni studio
perpetrata bona sunt utiliaque credentibus. (VERS.
9.) <em>Stultas autem quaestiones, et genealogias, et contentiones,</em>
<nobr><sub></sub></nobr> et pugnas legis devita; sunt enim inutiles
et vanae. [A vanis ergo et rationem non habentibus,
et fidei catholicae non faventibus revocat nos Apostolus
quaestionibus.] Caeterum ad sapientes, et quae
Scripturarum auctoritate sunt fultae, magis cohortatur
et provocat: modo non sit corpus nostrum
subditum peccatis, et ingredietur in nos sapientia.
Exerceatur mens quotidie, divina lectione pascatur:
et quaestiones nostrae stultae non erunt quaestiones.
Quod autem ait: <em>Genealogias et contentiones et rixas
quae veniunt ex lege devita;</em> proprie pulsat Judaeos
qui in eo se jactant, et putant legis habere notitiam,
si nomina teneant singulorum, [quae quaestiones
Christiano non conveniunt,] cui rixae legales [per
<nobr><sub></sub></nobr> patientiam (<em>Hier.,</em> penitus)] respuendae sunt, et Judaeorum
stultitiae relinquendae; sunt enim inutiles
et vanae, quae tantum speciem scientiae habeant
[<em>Hier.,</em> habent]; caeterum nec dicentibus nec audientibus
prosunt.
</p><p>VERS. 10, 11.---<em>Haereticum hominem post unam et secundam
correptionem devita.</em> Sciens quia subversus est,
qui hujusmodi est, et delinquit, cum sit proprio judicio
condemnatus. Haeresin ad Galatas inter carnis opera
idem numeravit apostolus <strong>(Galat. V, 19 seq.)</strong>. Haeresis
Graece ab electione dicitur, quod scilicet unusquisque
id sibi eligat quod ei melius esse videatur. <em>Haereticum</em>
igitur <em>hominem post unam et alteram correptionem
devita.</em> Hoc ideo ait quod scilicet non sufficiat tantum
semel eum corripi vel commoneri qui aliquo sit
<nobr><sub></sub></nobr> depravatus errore, sed et secunda ei sit adhibenda
doctrina, <em>ut in ore duorum vel trium testium stet
omne verbum.</em> Quare autem post primam et secundam
correptionem devitandus sit, reddit causas dicens:
<em>Quod subversus est qui ejusmodi est, et peccat,
cum sit a semetipso condemnatus.</em> Qui enim semel
bisque correptus, audito errore suo non vult corrigi
[proprio judicio condemnatus est, et segregatus
ab unitate Ecclesiae]. Nam fornicator et adulter,
homicida, et caetera vitia per sacerdotes de Ecclesia
propelluntur; haeretici autem in seipsos sententiam
ferunt, suo arbitrio de Ecclesia recedentes; quae
recessio propriae conscientiae videtur esse damnatio.
Inter haeresin et schisma hoc esse arbitrantur, quod
haeresis perversum dogma habet; schisma propter
<nobr><sub></sub></nobr> episcopalem dissensionem ab Ecclesia separetur.
</p><p>VERS. 12.---<em>Cum misero ad te Artheman aut Tichicum,
festina venire ad me Nicopolim:</em> ibi enim
statui hiemare. [Hic paternus in Cretenses Pauli demonstratur
affectus;] necessarium enim habuit Titum
in Evangelii ministerium; tamen non eum ante
ad se vult venire, nisi in locum ejus Arthemas vel
Tichicus successor advenerit. Nicopolis ipsa est,
quae ob victoriam Augusti [<em>Ms.,</em> Agusti] quod ibi
Antonium Cleopatramque superarit, nomen accepit.
<strong>(VERS. 13.)</strong> <em>Zenan legisperitum et Apollo sollicite
praemitte, ut nihil illis desit.</em> Iste est Apollo, de quo
et ad Corinthios scribitur: <em>Unusquisque vestrum
dicit:</em> Ego sum Pauli, et ego Apollo, et ego Cephae
<strong>(I Cor. I, 12)</strong>. Fuit autem vir Alexandrinus ex Judaeis
<nobr><sub></sub></nobr> valde eloquens et perfectus in lege, episcopus Corinthiorum:
quem propter dissensiones quae in Corintho
erant, ad unam insulam Cretam cum Zenan
legisdoctore putandum est transfretasse, et Pauli
epistola dissensionibus quae Corinthi ortae fuerant
<nobr><sub></sub></nobr> temperatis, rursum Corinthum revertisse. Zenan
vero legisdoctorem de alio Scripturae loco, qui fuerit
non possumus dicere, nisi hoc tantum quod ipse
apostolicus vir id operis, {661} quod Apollo exercebat,
habuerit, Christi Ecclesias exstruendi. Praecepit
itaque Tito, ut quoniam de Creta in Graeciam
navigaturi erant, non eos faciat sitarciis indigere,
sed habere ea quae ad viaticum necessaria
sunt.
</p><p>VERS. 14.---<em>Discant autem et nostri bonis operibus
praeesse ad usus necessarios, ut non sint infructuosi.</em>
Dixit enim: <em>Discant et nostri.</em> Nostros suos
vocat, qui in Christo crediderunt, qui, quia Christi
erant, recte Pauli et Titi appellari merebantur. Habes,
inquit, in discipulos potestatem, doce eos non
<nobr><sub></sub></nobr> esse infructuosos; sed evangelicis [<em>Hier.,</em> evangelistis]
et apostolicis viris, qui bonis operibus serviant,
ministrare; et ministrare, non in quibuscunque
causis, sed in necessariis usibus. <em>Habentes quippe</em>
<em>victum et vestitum, his contenti simus</em> <strong>(I Tim. VI, 8)</strong>.
Infructuosos vocat quicunque evangelistis non ministraverint,
[et praedicatoribus verbi Dei necessaria
secundum facultatem suam non subministrant.]
</p><p>VERS. 15.---<em>Salutant te qui mecum sunt omnes.</em>
Vel solita consuetudine usus, ut Titum ab omnibus
qui secum erant, diceret salutari, vel certe proprie
ad Titum, quod talis esset, ut amorem eorum qui
cum Paulo erant, omnium mereretur. Magna vero
laus Titi per Paulum ab omnibus salutari. <em>Saluta
eos qui nos amant in fide.</em> [Quidam vero amant
<nobr><sub></sub></nobr> suos, sed non in fide, sicut mater filium, vir uxorem.
Ideo adjunxit: <em>Qui nos amant in fide</em>]. Sola
sanctorum dilectio in fide diligit; in tantum, ut
etiamsi ille qui diligitur infidelis est, tamen spiritus
[<em>Hier.,</em> tamen sanctus] in fide eum diliget, secundum
illud: <em>Omnia vestra in fide fiant</em> <strong>(I Cor. XVI,
14)</strong>. Ideo in fide; [quia credit se a Deo pro expletione
mandati, quo dicitur: <em>Diligite inimicos vestros</em> <strong>(Luc.
VI, 35)</strong>, mercedem recepturum esse.] <em>Gratia Dei
cum omnibus vobis.</em> Amen. In commune itaque sanctis
atque credentibus, Tito et caeteris qui cum eo
erant, imprecatur gratiam. Et quomodo Isaac patriarcha
benedixit filium suum Jacob; et ipse Jacob
duodecim patriarchas <strong>(Gen. XXVII, XXIX)</strong>; ita et
nunc in fine epistolae suae Apostolus gratiam credentibus
<nobr><sub></sub></nobr> imprecatur: quae cum voto habebat effectum,
et erat in potestate credentium, si talem se benedici
[<em>Hier.,</em> benedictus], qualem benedicens praebere
voluisset.
</p><p><em>Explicit explanatio in Epistolam Pauli ad Titum.</em>
</p><p>INCIPIT EXPOSITIO IN EPISTOLAM PAULI AD PHILEMONEM. 
</p><p><nobr><sub></sub></nobr> 
<br>@ <nobr><sub></sub></nobr> Ex Hieronymo in hanc Epistolam. Philemoni familiares litteras pro Onesimo servo
ejus scribit. Scribit autem ei a Roma de carcere.
(VERS. 1-3.) <em>Paulus vinctus Jesu Christi et Timotheus</em>
<nobr><sub></sub></nobr> frater, Philemoni dilecto et adjutori nostro, et Appiae
sorori charissimae et Archippo commilitoni nostro, et
Ecclesiae quae est in domo tua. Gratia vobis et pax a
<nobr><sub></sub></nobr> Deo Patre nostro et Domino Jesu Christo. [Hucusque
salutationis prooemium. In nulla alia epistola se vinctum
dicit. Ait enim: <em>Paulus vinctus Jesu Christi.</em>]
Majoris autem videtur supercilii vinctum Jesu Christi
se dicere quam apostolum. Gloriabantur quippe apostoli,
<em>quod digni fuerant pro nomine Jesu Christi
contumelias pati</em> <strong>(Act. V, 41)</strong>. Sed necessaria auctoritas
vinculorum. Rogaturus pro Onesimo talis rogare
debuit, qui possit impetrare quod posceret. Felix
nimirum qui non in sapientia, non in divitiis,
non in eloquentia et potentia saeculari, sed in passionibus
Christi gloriatur. Si autem Philemon ad
quem haec epistola scribitur, Onesimi dominus est,
imo frater esse coepit ex domino [<em>Hier.,</em> in domino];
et ad Colossenses refertur, quod Onesimus ex eis sit
<nobr><sub></sub></nobr> <strong>(Coloss. IV, 9)</strong>: ratio nos ipsa et ordo deducit, quod
et Philemon Colossensis sit, et eo tempore communem
ecclesiam [<em>Hier.,</em> ad omnem ecclesiam] Onesimus
epistolam tulerit, quo privatas et sui commendatrices
ad dominum litteras sumpserat. Est et aliud indicium,
quod in hac eadem epistola et Archippus nominatur,
cui hic cum Philemone scribitur: <em>Dicite,</em> inquit, <em>Archippo:</em>
Vide ministerium, quod accepisti in Domino, ut
illud impleas <strong>(Col. IV, 17)</strong>. Quod est ministerium quod
Archippus accepit a Domino? [In epistola] ad Philemonem
legimus: <em>Et Archippo commilitoni nostro, et
Ecclesiae quae in domo tua est.</em> Ex quo aestimari potest
[<em>Hier.,</em> ex quo puto], aut episcopum eum fuisse ecclesiae
Colossensis, cui admonetur studiose diligenterque
praeesse; aut certe Evangelii praedicatorem.
</p><p><nobr><sub></sub></nobr> {662} <em>Et Timotheus frater.</em> Hoc ideo addidit, ut
epistola majorem haberet auctoritatem, si ab uno
non scriberetur. Scribunt igitur Paulus et Timotheus
Philemoni charissimo et cooperatori: qui ideo
charissimus dictus est, quod in eodem Christi opere
versetur. <em>Appiae</em> quoque <em>sorori non habentem in se
</em>[<em>Hier.,</em> non habenti in se falsae] aliquid et fictae germanitatis.
<em>Et Archippo commilitoni, quem arbitrandum
est cum Paulo et Timotheo contra adversarios
pro Christi nomine dimicantem exstitisse victorem;</em>
et propterea nunc commilitonem dici, quod eodem
certamine belloque superaverit. [<em>Et Ecclesiae quae in
domo tua est.</em> Id est, congregationi fidelium quae in
domo Philemonis fuit.] <em>Gratia vobis et pax a Deo</em>
<nobr><sub></sub></nobr> Patre nostro et Domino Jesu Christo. In omnibus pene
epistolis aequale principium est, ut gratiam eis et pacem
a Deo Patre et a Christo Domino imprecetur.
Ex quo ostenditur una Filii Patrisque natura, cum id
potest Filius praestare quod Pater; et id dicitur Pater
praestare quod Filius. Gratia autem est, qua nullo
merito nec opere salvamur; pax, qua reconciliati
Deo per Christum sumus. <strong>(VERS. 4.)</strong> His <em>gratias ago
Deo meo, semper memoriam tui faciens.</em> Hunc autem
morem scribendi in nonnullis epistolis ejus invenire
poteritis; quod cum plures et ad plures in praefatione
ponantur, postea per totum corpus epistolae
unus disputans inducatur. (VERS. 5, 6.) <em>Audiens
charitatem tuam et fidem quam habes in Domino Jesu,
et in omnes sanctos ejus,</em> ut communicatio fidei tuae
<nobr><sub></sub></nobr> evidens fiat in agnitionem omnis boni in Christo Jesu.
Pro Philemone Paulum semper orasse credibile est,
quo scilicet fides et charitas, quam habebat in Christo
et in omnes sanctos ejus per communicationem
fidei et operationem agnitionis in omni bono Christi
misericordia servaretur; et de charitate quidem
quam habebat in Christo Jesu et in omnes sanctos
ejus, non difficilis interpretatio est, quia post Deum
diligere jubemur et proximos. [Sed quaeri potest
quomodo dictum sit: <em>In Domino Jesu et in omnes
sanctos? Sanctorum vero dictis et scriptis praestanda
est fides, ut vera dicerent quae de Deo scripserunt.</em>
Ideo eadem fide de Domino et sanctis ejus credere
debemus, sicut illi nos docuerunt de domino credendum
esse.] Nec etiam solam fidem nobis et charitatem in
<nobr><sub></sub></nobr> Deum et sanctos ejus sufficere posse credamus, nisi
id quod credimus opere impleamus [<em>Hier.,</em> opere compleatur].
Quidquid boni in Philemone laudatur, et de
apostolorum exemplo sumitur; inde bonum sit, quia
de Christi fonte ducitur. <strong>(VERS. 7.)</strong> <em>Gaudium enim
magnum habui et consolationem in charitate tua,
quia viscera sanctorum requieverunt per te, frater.</em>
Plenius inculcat et docet, quare dixerit: <em>Gratias
ago Deo meo, semper memoriam tui faciens in orationibus
meis.</em> Dignum siquidem erat agere gratias
Deo super charitate Philemonis, qui internum cordis
affectum [ostendebat in sanctos, reficiendo labores
eorum (<em>Hier.,</em> qui internum cordis affectum, et profundos
animi Sanctorum recessus suscipiendo refecerat)].
Et hoc idioma apostolicum est, ut semper
<nobr><sub></sub></nobr> viscera vocet, volens plenam mentis ostendere charitatem.
(VERS. 8, 9.) <em>Propter quod multam fiduciam
habens in Christo Jesu imperandi tibi, quae ad rem
pertinent:</em> propter charitatem magis obsecro, cum sis
talis, ut Paulus senex, nunc autem et vinctus Jesu
Christi. Multis in Philemonem laudibus ante praemissis,
cum res talis sit, pro qua rogaturus est
[<em>Hier.,</em> rogatus est] quae et praestanti sit utilis et roganti,
poterat magis Paulus imperare quam petere:
et hoc ex fiducia illa veniebat, quod qui tanta ob
Christum opera perpetraret, utique impar sui in caeteris
esse non poterat. Sed vult magis petere quam
jubere: grandi petentis auctoritate proposita, senem
se esse asserit et vinctum Domini [<em>Hier.,</em> proposita:
per quam et Apostolus obsecrat, et senex et vinctus
<nobr><sub></sub></nobr> Jesu Christi]. Totum autem pro quo rogat, illud est
Onesimus servus Philemonis fugam furto cumulans,
quaedam rei dominicae [<em>Hier.,</em> domesticae] compilarat.
Hic pergens ad Italiam, ne e proximo facilius
possit apprehendi, pecuniam domini pro luxuria
[<em>Hier.,</em> per luxuriam] perdiderat. Hoc ne quis putet
temere, et ut libet a nobis fictum, in sequentibus
discat. Nunquam enim Paulus diceret <strong>(Vers. 18)</strong>:
<em>Si quid nocuit tibi, aut debet, hoc mihi imputa:</em> Ego
Paulus scripsi mea manu, ego reddam. Nec sponsor
fieret rei ablatae, nisi esset id quod ablatum fuerat
dissipatum. Hic igitur, cum ob confessionem Christi
Paulus Romae esset in carcere, credidit in Dominum
Jesum, et ab eo baptizatus digna poenitentia maculas
<nobr><sub></sub></nobr> vitae prioris abstersit, in tantum, ut Apostolus conversionis
ejus testis fieret. [Apostolici testimonii
pondere premitur dominus {663} fugientis,] ut, qui
ex servo et fugitivo atque raptore minister Apostoli
factus erat, diceret: (VERS. 10-15) <em>Obsecro te pro
filio meo Onesimo, quem genui in vinculis;</em> qui tibi
aliquando inutilis fuit, nunc autem et tibi et mihi utilis,
quem remisi tibi. Tu autem illum, id est, mea
viscera suscipe; quem ego volueram mecum retinere,
ut pro te mihi ministraret in vinculis Evangelii. Volens
impetrare quod postulat, jam non pro servo
Philemonis, sed pro filio suo se asserit deprecari; et
illo filio quem genuit in vinculis Evangelii, hoc est,
quae pro Christi Evangelio sustinebat; qui cum antea
inutilis domino tantum fuerat (neque enim servus
<nobr><sub></sub></nobr> fur atque fugitivus alteri nocuit, nisi domino suo),
nunc e contrario utilitatis compensatione, qua et
ipse domino [<em>Hier.,</em> ipsi domino] et Paulo utilis est,
caeterisque per Paulum, plus charitatis meretur
quam odii ante meruerat. Unde ait, <em>qui tibi aliquando
inutilis fuit.</em> Tibi, inquit, soli, non caeteris;
nunc autem tibi et mihi utilis. Utilis domino in eo
quod possit Paulo servire pro domino suo; Paulo
vero in eo utilis quia illo in carcere vinculisque detento
possit ei in Evangelio ministrare. [Quem etiam
filium suum nominare non dubitavit.] Quod autem
ait: <em>Tu autem illum, id est viscera mea suscipe, hoc
est, quod paulo ante dixi, viscera significare internum
cordis affectum, et plenam ex animo voluntatem.</em>
<strong>(VERS. 14.)</strong> <em>Sine consilio autem tuo nihil volui</em>
<nobr><sub></sub></nobr> facere, uti ne velut ex necessitate bonum tuum esset,
sed voluntarium. [Hac sententia solvi potest quaestio,
qua quidam asserunt Deum talem debuisse facere
hominem, qui peccare non possit. Deus vero ipse voluntarius
est, non necessarie (<em>Leg.,</em> voluntarie bonus
est, non necessitate): homo vero, si ex necessitate
bonus esset, non voluntate, Dei imago esse
non possit.] Potuit itaque et apostolus Paulus absque
voluntate Philemonis Onesimum sibi in ministerium
retinere; sed si hoc sine Philemonis voluntate fecisset,
bonum quidem erat, sed non voluntarium:
quod autem non erat voluntarium, alio genere argui
poterat non esse bonum. Nihil quippe [absolute] bonum
esse poterit, nisi quod ultroneum est. Ex quo
Apostoli consideranda prudentia est, qui idcirco fugitivum
<nobr><sub></sub></nobr> remittit ad dominum, ut prosit domino suo,
[qui placuisse non poterat, si sine domini teneretur
voluntate (<em>Hier.,</em> qui prodesse non poterat, si domino
teneretur absente)].
</p><p>VERS. 15, 16---<em>Forsitan ideo ad horam discessit,
ut aeternum illum reciperes:</em> jam non sicut servum,
sed pro servo charissimum fratrem, maxime mihi;
quanto magis tibi et in carne et in Domino. [Sicut in
venditione Joseph bonam rem, id est, salutem multorum
fecit Deus de mala voluntate fratrum,] similiter
et in Onesimo possumus intelligere quod mala
principia occasiones fuerint rei bonae. [Fugit enim
dominum suum et factus est servus Christi et minister
in Evangelio.] Pulchre autem addens <em>forsitan,</em>
<nobr><sub></sub></nobr> sententiam temperavit. Occulta quippe sunt judicia
Dei; et temerarium est quasi de certo pronuntiare
quod dubium est. Ideo caute dixit: <em>Forsitan ad horam
discessit.</em> Horam pro tempore debemus accipere;
ad comparationem enim aeternitatis omne tempus
breve est. <em>Ut aeternum eum reciperes.</em> Onesimus vero
qui ex fide Christi factus est, et aeternus est, aeternus
Philemoni [<em>Hier.,</em> factus aeternus est, aeterno
Philemoni], quia et ipse in Christum crediderat;
spiritu libertatis accepto, jam non servus, sed frater
esse coepit ex servo, frater charissimus, aeternus.
</p><p>VERS. 17.---<em>Si ergo me habes socium, suscipe
illum sicut me.</em> Quod dicit, tale est: Si me vis habere
consortem, habeto et Onesimum, quem ego consortem
et filium et viscera mea habeo: quem si non
<nobr><sub></sub></nobr> susceperis, nec habere volueris, et ipse intellige
[<em>Hier.,</em> intelligis], quod me habere non potes.
<strong>(VERS. 18.)</strong> <em>Si autem aliquid nocuit aut debet, hoc
mihi imputa.</em> [Si enim Christus pro nobis doluit, et
infirmitates nostras portavit, juste Paulus imitator
sui magistri se opposuit pro Onesimo filio suo. Hoc
totum ideo dixit ut pacatum fecisset animum Philemonis
in Onesimo.] <strong>(VERS. 19.)</strong> <em>Ego Paulus scripsi
mea manu, ego reddam, ut non dicam tibi, quod teipsum
mihi debes.</em> Quod dicit, tale est: Onesimus
furto rapuit, ego me spondeo redditurum; hujus
sponsionis epistola haec et manus testis est propria;
quam non solito more dictavi, sed mea manu ipse
conscripsi. Hoc dico, quasi (ad) extraneum loquens.
Caeterum si ad jus meum redeam, propter sermonem
<nobr><sub></sub></nobr> Christi quem tibi evangelizavi, et Christianus effectus
es, te mihi ipsum debes. Quod si tu meus es, et
tua {664} omnia mea sunt; [si autem tua omnia
mea sunt,] Onesimus quoque, qui tuus est, meus
est. Poteram igitur eo uti, ut meo; sed voluntati
tuae relinquo, ut mercedem habeas ignoscendo.
<strong>(VERS. 20.)</strong> <em>Ita frater.</em> Ego te fruar in Domino. Refice
viscera mea in Christo. Quod autem ait: <em>Ego
te fruar in Domino, aliud multo intelligitur quam
putatur.</em> Apostolus non fruitur nisi eis [<em>Hier.</em> nisi
eo], qui multas in se habet continentes [<em>Hier.,</em> concinentesque]
virtutes, et totum quod Christus dicitur
pro varietate causarum, sapientiam videlicet,
justitiam, continentiam, mansuetudinem, temperantiam,
castitatem. Has imprecatur Philemoni, ut
<nobr><sub></sub></nobr> dum his abundaverit, ipse eo perfruens impleatur.
Et ne putes, illam fruitionem dici, qua nos saepe
nostrique inter nos praesentia delectamur [et fruimur],
addidit: <em>in Domino.</em> Refice viscera mea in
Christo. Sicut ipse frui vult Philemone in Domino,
ita viscera sua Onesimo [<em>Hier.,</em> Onesimum], quem
et superius eodem nomine appellaverat, refici vult
per Philemonem. Recte dicitur viscera sancti Pauli
Onesimus [<em>Hier.,</em> recte Pauli in Christo viscera dicuntur
Onesimus], quem genuit in vinculis.
</p><p>VERS. 21.---<em>Confidens in obedientia tua scripsi
tibi, sciens quoniam et super id quod dico facies.</em>
[Ait enim, <em>confidens in obedientia tua, ut non erubesceret
Philemoni facere quod rogatus fuit.</em> Ideo
<nobr><sub></sub></nobr> addidit: <em>sciens, etc.</em> Qui scit bonitatem amici, quodammodo
praejudicat ne audeat negare quod [rogatur.]
<strong>(VERS. 22.)</strong> <em>Simul autem et para mihi hospitium.</em>
Hoc ideo dicit, ut dum eum exspectat Philemon
ad se esse venturum, libentius faciat quod rogatus
est. <em>Nam spero per orationes vestras donari
me vobis.</em> [Totius Ecclesiae orationes profuerunt
Paulo, dum ille profuit omni Ecclesiae Dei; quem
Deus perdonavit orationibus saepe sanctorum, ad eorum
utilitatem qui eum audituri sunt.] Quod autem
crebro Paulus in carcere fuerit, et de vinculis liberatus
sit, ipse in alio loco dicit: <em>In carceribus frequenter</em>
 <strong>(II Cor. XI, 23)</strong>. De quo [De quibus] nonnunquam
Domini auxilio liberatus est. (VERS. 23,
24.) <em>Salutat te Epaphras concaptivus meus in Christo</em>
<nobr><sub></sub></nobr> Jesu, Marcus, Aristarchus, Demas [Ms., <em>Damascus</em>]
et Lucas adjutores mei. Quis sit Epaphras concaptivus
Pauli, talem fabulam accepimus. Aiunt parentes
apostoli Pauli de Giscalis regione fuisse Judaeae; et
eos, cum tota provincia vastaretur manu et devulgarentur
[<em>Hier.,</em> Romana manu, et dispergerentur] in
orbe Judaei, in Tarsum urbem Ciliciae fuisse translatos;
parentum conditionem adolescentulum Paulum
secutum et sic posse stare illud quod de seipso
testatur: <em>Hebraei sunt, et ego;</em> Israelitae sunt, et ego;
semen Abrahae sunt, et ego <strong>(II Cor. XI, 22)</strong>. Et rursum
alibi: <em>Hebraeus ex Hebraeis</em> <strong>(Philip. III, 5)</strong>, et
caetera, quae illum Judaeum magis indicant quam
Tarsensem. Quod si ita est, possumus Epaphram illo
tempore captum suspicari, quo captus est Paulus;
<nobr><sub></sub></nobr> et eum a parentibus suis in Colossis urbe Asiae collocatum,
Christi postea recepisse sermonem. Unde et
in epistola ad Colossenses: <em>Salutat vos Epaphras,
qui est ex vobis</em> <strong>(Coloss. IV, 12)</strong>. Si se ita habet, et
Aristarchus, qui concaptivus ei in eadem epistola dicitur,
ad eamdem intelligentiam deducitur; sin autem
hoc non recipitur, ex eo quod hic additum est <em>in Christo
Jesu, possumus suspicari eadem eum Romae pro
Christo vincula sustinuisse, quae et Paulum;</em> et ut vinctum
Christi, ita captivum quoque potuisse dici. Haec
de Epaphra. Caeterorum cooperatorum [<em>Hier.,</em> caeterum
cooperatores] Evangelii et vinculorum suorum,
cum ad Philemonem epistolam scriberet, Marcum
ponit, qui putari potest Evangelii conditor [<em>Hier.,</em>
quem puto Evangelii conditorem]; et Aristarchum,
<nobr><sub></sub></nobr> cujus supra fecimus mentionem; et Demam, de quo
alio in loco quaeritur: <em>Demas me dereliquit, diligens
hoc saeculum et abiit Thessalonicam;</em> et Lucam medicum,
qui Evangelium et Actus apostolorum ecclesiis
Dei derelinquens, de quo in alio loco: <em>Misi, inquit,</em>
<em>cum illo fratrem, cujus laus est in Evangelio
per omnes ecclesias Domini nostri Jesu Christi</em> (II
Cor. VIII, 18). <strong>(VERS. 25.)</strong> <em>Gratia Dei cum spiritu
vestro.</em> Amen. [Synecdochice dicitur, <em>cum spiritu vestro,
a meliore parte totum hominem significans;</em>]
cum autem in spiritu gratia fuerit, totum facit hominem
spiritalem: ut caro spiritui serviat, et anima
non vincatur a carne, et redacta simul in substantiam
spiritalem adhaereat [<em>Hier.,</em> adhaereant] Deo;
quia <em>qui adhaeret Domino,</em> unus spiritus est cum eo
<nobr><sub></sub></nobr> <strong>(I Cor. VI, 17)</strong>.
</p><p>Arbitrantur enim [<em>Hier.,</em> interpretatur autem] secundum
Hebraeos Paulus admirabilis. Timotheus
beneficus. Philemon mire donatus, sive os panis; ab
<em>ore,</em> non ab <em>osse.</em> Apiae [<em>Hier.,</em> Apphia], continens
aut libertas. Archippus, longitudo operis. Onesimus,
respondens. {665} Epaphras, frugifer et videns, sive
succrescens. Marcus, sublimis mandato. Aristarchus,
mons operis amplioris. Demas, silens. Lucas, ipse
consurgens. Quae nomina, si juxta suam interpretationem
voluerint [<em>Hier.,</em> volueritis] intelligere, non
est difficile, admirabilem, beneficum praecipue ad
eum scribere, cui universa concessa sunt vitia [<em>Forte,
beneficia</em>], ut os ejus pateat ad coelestem panem.
Deinde ad <em>continentem</em> et <em>liberam</em> et ad <em>longitudinem</em>
<nobr><sub></sub></nobr> operis, quod nunquam a saeculo labore desistimus
[<em>Hier.,</em> a sancto labore desistat]. Vere autem [<em>Hier.,</em>
scribere autem] pro eo, qui <em>respondeat testimonio
suo;</em> nec non eum, cui specialiter epistola dedicatur,
salutari ab ubertate <em>crescente.</em> In eo, qui factus est
per <em>mandata sublimior,</em> illoque qui per majora opera
in <em>montem gressus </em>[<em>Hier.,</em> in montem usque] succreverit,
ab eo quoque qui posuit custodiam ori
suo, et ostium munitum labiis suis; qui idcirco forsitan
tacuit, quia ad modicum apostolum dereliquerat.
Et ad extremum ab eo, qui per se ipse <em>consurgens
quotidie augetur, dum Evangelium ejus toto orbe
impletur, et toties crescit, quoties auditur </em>[<em>Hier.,</em>
quoties auditus et lectus aedificat].
</p><p><em>Explicit Explanatio in Epistolam Pauli ad Philemonem.</em>
</p><p>INCIPIT EXPOSITIO IN EPISTOLAM PAULI APOSTOLI AD HEBRAEOS
</p><p>
</p><h4>CAPUT PRIMUM.</h4><nobr><sub></sub></nobr> 
<p>VERS. 1.---
<br>@ <nobr><sub></sub></nobr> Quae passim in hoc opusculo his signis typographicis
«» includuntur, desumpta sunt ex homiliis
<nobr><sub></sub></nobr> S. Joan. Chrysost. in Epistolam ad Hebraeos, Operum
tom. XII. <em>Multifarie et multis modis olim Deus
loquens patribus in prophetis.</em> Tota intentio beati Apostoli
fuit in hac epistola, Hebraeos, id est, gentem
suam ad Christi convocare fidem; eminentiamque
gratiae, quae per Filium data est, a legalibus discernere
umbris, quae angelicis ministrationibus fuerunt.
Idcirco primo posuit prophetas diversis modis patribus
<nobr><sub></sub></nobr> locutos esse dicens: <em>Multifarie et multis modis
olim Deus locutus est patribus nostris in prophetis:</em>
significans enim quod alibi dictum est: <em>Ego enim</em>
<em>visiones multiplicavi, et in manibus prophetarum assimilatus
sum</em> <strong>(Osee. XII, 10)</strong>. «Proinde non secundum
hoc solum eminentia Novi Testamenti declaratur,
quia patribus quidam prophetae missi sunt, nobis
autem Filius; sed etiam quod prophetarum vel patriarcharum
<nobr><sub></sub></nobr> nemo nisi in similitudinibus vidit Deum,
Filium vero unigenitum incarnatum esse, atque in
ea carne visum constat,» qua idem homo a Verbo
Dei susceptus unigenitus est Filius Dei. Ideo mox
addidit: <strong>(VERS. 2)</strong> <em>Novissime diebus istis locutus est
nobis in Filio.</em> «Dicendo enim <em>in Filio,</em> tantumdem
valet quasi diceret, <em>per Filium;</em> quia <em>in praepositio</em>
pro <em>per accipitur,» sicut multis in locis Epistolarum
ejus invenitur his praepositionibus indifferenter uti.</em>
Tacuit adhuc de Christi nomine, quia plurimos illorum
sciebat negasse Filium Dei esse. «Non enim
dixit, <em>Christus locutus est;</em> quamvis ipsum locutum
constet esse manifestum. Ita necdum Judaeos
aperto nomine tetigit. Nam ferme omnes quibus
prophetae locuti sunt, malignos esse nefariosque
<nobr><sub></sub></nobr> constabat; et necdum de istis rationem movere voluit,
sed interim generali sermone de muneribus
disputat, quae illis divina largitate donabantur. <em>Quem
constituit haeredem universorum.</em> Quid est, <em>quem
constituit haeredem universorum?» Hic incarnatum
dicit Filium, de quo superius locutus est, sicut
etiam de eo in secundo legitur psalmo:</em> «<em>Postula a
me, et dabo tibi gentes haereditatem tuam</em> <strong>(Psal. II,
8)</strong>. Non jam portio Domini tantum Jacob et sors ejus
Israel [<em>Chrys.,</em> solus Israel], sed omnes protinus nationes,
hoc est, hunc Filium Dominum constituit universorum.
Haeredis autem utitur nomine, ut duo
quaedam per hoc astruat et ostendat, quod proprius
sit Filius, et quod dominationis illi nulla contingat
amissio. Haeredem autem omnium dicit, id est, mundi
<nobr><sub></sub></nobr> totius. Deinde ad altiora sermonem convertit dicens:
<em>Per quem fecit et saecula,» ut ostenderet eumdem novissimis
diebus venisse in mundum, per quem fecit et
mundum, magnitudinem ejus ostendens, qui fuit novi
testamenti lator et auctor.</em> «Post haec quibusdam
gradibus eleganter utens pervenit ad id, quod omnibus
istis quae supra dixit multo majus est, et insonuit
dicens:
</p><p>{666} VERS. 3.---<em>Qui est splendor gloriae, et figura
substantiae ejus.</em> Ubique quidem religioso nobis opus
est intellectu, maxime autem ubi de Deo loquimur
vel audimus: quoniam neque ad loquendum digne
de Deo lingua sufficit neque ad percipiendum praevalet
intellectus.» Oportet etiam, ubi vel sermo
deficit, vel cogitatio explicare de Deo non poterit,
<nobr><sub></sub></nobr> «tunc magis gloriare [<em>Chrys.,</em> glorificare] nos Deum,
quod talem Deum habemus, qui et intellectum transcendit
et cogitationis intuitum. Merito splendorem
eum dixit gloriae, utpote qui ipsum sciebat dicentem:
<em>Ego sum lux mundi»</em> <strong>(Joan. VIII, 12)</strong>. Ostendens
eum lumen de lumine, sicut Deum de Deo esse;
animasque nostras illuminantem et Patrem nobis
insinuantem. Per splendorem quippe unitatem declaravit
essentiae cum Deo Patre, «et mirabili modo
unam substantiam ostendit, ut duas personas [<em>Chrys.,</em>
subsistentias] aperiret in gloria et splendore. Unde
etiam subjungit: <em>Qui est figura substantiae ejus.</em> Figura
[<em>Chrys.,</em> character] quippe alter est ab eo, cujus
efferat [<em>Chrys.,</em> enuntiat] formam. Alter autem non
<nobr><sub></sub></nobr> in omnibus, sed secundam personam [<em>Chrys.,</em> secundum
substantiam]; nam et hic figura aequalitatis
omnino praebet indicium ad illud cujus figura ostenditur,
et suspicionem vel pravae dissimilitudinis procul
dubio non accepit [<em>Chrys.,</em> non recipit].» Hic
enim figuram dixit, quod alio loco formam nominat,
ubi ait: <em>Qui cum in forma Dei esset, etc.</em> Formam
videlicet vel figuram unam declarat essentiae aequalitatem.
Sequitur: <em>Portans omnia verbo virtutis suae.</em>
Portans, id est, gubernans omnia eo verbo virtutis,
per quod fecit omnia. «Non enim minus est
gubernare mundum quam creare. Nam in creando
quidem ex nihilo rerum substantiae productae sunt;
in gubernando vero ea quae facta sunt, ne ad nihilum
redeant, continentur. Ergo dum omnia haec
<nobr><sub></sub></nobr> reguntur, et ad invicem sibi repugnantia coaptantur,
magnum et valde mirabile, plurimaeque virtutis Dei
indicium declaratur.» Post hanc divinae majestatis
in Filio claritatem ad humilia incarnationis descendit
dicens: <em>Purgationem peccatorum faciens:</em> duo quaedam
significans, id est, curam nostri gerens, in eo
quod ait: <em>Portans omnia verbo virtutis suae.</em> Quod
vero adjunxit, <em>purgationem peccatorum faciens, id
est, peccata nostra mundat.</em> In his duobus maxime
apostolum gloriari videmus, quod haec per Filium
nobis ablata esse demonstret. Et cum nos commovisset
[<em>Chrys.,</em> commonuisset] crucis et passionis
ejusdem Filii, per quae nobis purgatio peccatorum
ministrata est, confestim de resurrectione atque
ascensione ejus instituit nos ad coelestia erigere et
<nobr><sub></sub></nobr> intueri inenarrabilem ejus gloriam; ait enim: <em>Sedet
ad dexteram majestatis ejus in excelsis.</em> Per dexteram
non Deum corporaliter deformavit, sed magnitudinem
demonstravit honoris. Dum dixit: <em>In excelsis,
ostendit eum omnibus altiorem et supereminentem
esse, «qui etiam usque ad ipsum pervenit solium
paternae claritatis.</em> Sicut ergo Pater in excelsis est,
sic et Filius. Consessus enim nihil demonstrat aliud
nisi honoris aequalitatem. Si enim minorationem
vellet ostendere, nunquam diceret, a dextris, sed
potius a sinistris» eum sedere. Adhuc excellentiam
ejusdem Filii ostendere aggressus est, dum dicit:
</p><p>VERS. 4.---<em>Tanto melior angelis effectus, quanto
differentius prae illis nomen haereditavit.</em> Angeli sunt
ministri et famuli; ille quidem filius et haeres. <em>Tanto,</em>
<nobr><sub></sub></nobr> inquit, <em>melior angelis effectus, hoc est, honorabilior
atque praeclarior, quanto melius haereditavit nomen.</em>
Sequitur: <strong>(VERS. 5)</strong> <em>Cui enim dixit aliquando angelorum:</em>
Filius meus es tu, ego hodie genui te? Et
rursum: <em>Ego ero illi in Patrem, et ipse erit mihi in Filium.</em>
Hoc enim absque ulla dubitatione de incarnatione
Filii dicitur; ideo verbum futuri temporis posuit:
<em>Ero illi in Patrem, et ipse erit mihi in Filium.</em>
Quod vero dixit: <em>Filius meus es tu, ego hodie genui
te, aperte manifestat, quod idem de quo ait,</em>
<em>Ero ei in Patrem, etc.,</em> ex ipsa essentia Patris sit
genitus; ideo praesenti tempore posuit <em>hodie, quia
Deo nihil praeteritum vel futurum est, sed semper
praesentia cuncta.</em> «Potest enim et secundum carnem
<nobr><sub></sub></nobr> hoc accipi dictum, quia caro communicat altioribus,
sicut et divinitas humilibus communicare
dignata est.» Hoc itaque loco perspicue duas naturas
in Christo ostendit. Haec vero salutis nostrae exempla
referamus; «si enim ipse, cum Deus esset et Dominus,
Deique Filius, non respuit formam servi suscipere,
multo amplius nos oportet cuncta perficere quae
jussa sunt nobis, et humilia quaeque tolerare. {667}
Recordemur Christum dicentem: <em>Cum feceritis omnia,
dicite quia inutiles servi sumus</em> <strong>(Luc. XVII, 10)</strong>.
</p><p>VERS. 6.---<em>Et cum iterum introducit primogenitum
in orbem terrarum, dicit:</em> Et adorent eum omnes angeli
Dei. Paulus autem introitum Christi vocat assumptionem
carnis, de qua ipse Dominus in Evangelio
ait: <em>Exivi a Patre, et veni in mundum</em> (Joan.
<nobr><sub></sub></nobr> XVI, 28). Hoc loco Christus incarnationem suam <em>exitum</em>
vocat, quod Paulus hic <em>introitum nominat.</em> Quaerendum
est quare unam rem diversis nominibus
Christus et Paulus nominare voluissent. «Significationes
quidem dictorum manifestae sunt, et secundum
quid alterutrum dicatur, apparet; Christus quidem
merito exitum vocat: foris enim eramus a Deo, sicut
qui sunt extra regales aulas in vinculis colligati,
et qui habent apud regem pro culpis offensam. Hujusmodi
quippe a regali aula foris exclusi sunt; qui
enim voluerit istis veniam impetrare, non primum
ipsos in aulam regis inducit, sed ipse foras egreditur,
ibique cum eis commiscet sermocinationis negotium,
usque dum eos correctos reddat, et dignos efficiat
quo regis vultui repraesentari mereantur. Sic etiam
<nobr><sub></sub></nobr> Christus efficit. Egressus quippe ad nos, hoc est,
carnem sumens, et collocutus nobiscum praecepta
regis innotuit, et sic nos a peccatis emundans, et
ad Deum convertens in aulam regalem velut mediator
optimus introducens [<em>Chrys.,</em> introduxit]. Propterea
igitur exitum vocat suae incarnationis adventum.
Paulus autem introitum nominat, ex metaphora
haereditantium, et jus dominandi in aliqua possessione
sumentium; dicendo enim: <em>Iterum introducit
primogenitum in orbem terrarum, hoc significat, cum
ei committit orbem terrarum.</em> Tunc enim totum orbem
possedit, cum ab universis est agnitus.» <em>Et adorent
eum omnes angeli Dei.</em> Ad altiora quaedam elevans
mentem nostram, ut sciamus illum qui carne
indutus est et passus est pro nobis, ab angelis adoratum.
<nobr><sub></sub></nobr> Ut discerneret autem majestatem Filii ab
angelorum ministratione, mox secutus adjunxit:
<strong>(VERS. 7)</strong> <em>Qui facit angelos suos spiritus, et ministros
suos flammam ignis.</em> «Non enim solos angelos hoc
sermone significat, sed omnes virtutes ministeria
superna fungentes.» Sciendum vero est quod angeli
nomen est officii, non naturae, qui etiam semper sunt
spiritus, sed non semper angeli vocari possunt.
Quaeris hujus naturae nomen? Spiritus est. Quaeris
officii? angelus est. Ex eo quod est, spiritus est: ex
eo quod audit [<em>Forte, agit</em>], angelus est; quia angelus
Graece, Latine nuntius dicitur: sicut homo nomen
est naturae, miles vero nomen officii. Sic enim
qui erant jam spiritus conditi a creatore Deo, facit
<nobr><sub></sub></nobr> eos angelos mittendo eos nuntiare quod jusserit. <em>Et
ministros suos flammam ignis.</em> Legimus apparuisse
ignem in rubo; legimus etiam missum ignem desuper
et implesse quod praeceptum est. Potest dici
quando lenia nuntiare mittuntur, angelos esse;
quando ad vindictam mittuntur, ministros esse, id
est, ignem ardentem. Sunt etiam haec officia in Ecclesia
praesenti; nam praedicatores sancti, quando
spiritualia praedicant, et gaudia regni Dei annuntiant,
angeli dicuntur; quando vero terrorem gehennae ignis
praedicunt, ministri sunt, ut terreant peccatores in
comminatione ignis illius, qui nunquam exstinguetur.
<strong>(VERS. 8.)</strong> <em>Ad Filium autem:</em> Thronus tuus, Deus, in
saeculum saeculi: virga aequitatis virga regni tui. Hic
de eo dicit qui secundum carnem est, de quo etiam
<nobr><sub></sub></nobr> ipse Dominus in Evangelio ait: <em>Pater non judicat
quemquam, sed omne judicium dedit Filio, ut omnes
honorificent Filium</em> <strong>(Joan. V, 22)</strong>. Et paulo post;
<em>Potestatem dedit ei judicium facere, quia Filius hominis
est</em> <strong>(Joan. V, 27)</strong>. Hic enim thronus Dei ad judicium
pertinet futurum, in quo forma servi videbitur,
judex vivorum et mortuorum; et quo judicio
omnia veraciter Christus moderatur, examinat atque
dijudicat. <em>In saeculum saeculi, ait, quia novissimum
judicium inter bonos et malos aeterna discretione
stabit, eo ipso testante in Evangelio, qui judicaturus
est:</em> <em>Tunc ibunt hi in ignem aeternum, justi autem in
vitam aeternam</em> <strong>(Matth. XXV, 46)</strong>. <em>Virga aequitatis
virga regni tui.</em> Virgam vero regulam divinae significat
aequitatis; quae veraciter recta dicitur, quia nulla
<nobr><sub></sub></nobr> pravitate curvatur. Virga ista justos regit, impios
percutit; sed haec virga fortitudo est invicta, aequitas
rectissima, inflexibilis disciplina. Haec enim virga
regii honoris insigne, sceptrum dicebatur antiquitus,
designans in {668} ea virtutum regem, Dominum
Salvatorem. <strong>(VERS. 9.)</strong> <em>Dilexisti justitiam et odisti iniquitatem.</em>
Ipsa est virga recta, amare aequitatem et
odisse nequitiam. Nemo enim perfecte diligit justitiam,
nisi qui et actus pessimos abominatur; quia
veritas amor, odium est falsitas. Sed huic amatori
bonitatis et odio iniquitatis, quae praemia sint reddita,
subter exponit, dicens: <em>Propterea unxit te
Deus, Deus tuus.</em> Unctus Christus et regem significat
et sacerdotem, quia dignitates istae sumebantur
per sacratissimas unctiones. Nam et ipsum nomen
<nobr><sub></sub></nobr> Christi a sancto chrismate vocatur. Sed in illa natura
unctus dicitur, qua dispensatione et natus et
mortuus, et resurrexisse veraciter dicitur Christus;
caeterum deitas ejus nullo munere, nullo honore indiguit
adjuvari. Repetitio autem ista, quod dicit:
<em>Deus, Deus, praeconium magnae dilectionis ostendit.</em>
<em>Oleo exsultationis prae participibus tuis.</em> Duplici modo
unctionem illam sanctam provenisse significat. Oleum
laetitiae est peccati maculam non habere, unde se conscientia
semper exhilarat, quando nulla recordationis
asperitate mordetur. <em>Prae participibus tuis.</em> In filiis
hominum, dicit quos et ipse in Evangelio fratres appellat.
Ideo autem dictum est, <em>prae participibus tuis,
quoniam hanc benedictionem supra omne humanum</em>
<nobr><sub></sub></nobr> genus, sive reges, sive sacerdotes in Veteri Testamento;
sive etiam apostolos et martyres in Novo
cognoscitur accepisse, ut unctus singulariter caeteros
ungere debuisset. In illo enim fons est benedictionis,
prout ipsi visum fuerit, per universos electos competenter
emanat. Sed haec omnia carni conveniunt,
cui perfectissimum et gloriosissimum Verbum unitum
est pro salute sanctorum. Hoc <em>unguentum dicitur</em>
in alio psalmo <em>descendisse in barbam, barbam
Aaron, usque in ora vestimenti ejus</em> <strong>(Psal. CXXXII, 2)</strong>.
Et paulo post: <em>Quoniam illic mandavit Dominus benedictionem
et vitam usque in saeculum saeculi.</em> Post
humanitatis igitur excellentiam, iterum ad aeternitatem
divinae [naturae] in eodem Filio Dei convertit
se apostolus, testimonio alterius psalmi dicere;
<nobr><sub></sub></nobr> ait enim: <strong>(VERS. 10)</strong> <em>Et tu, Domine, in principio terram
fundasti, et opera manuum tuarum sunt coeli.</em>
Cum dicit: <em>In principio terram tu fundasti, Domine,
ostendit quod a sanis mentibus non potest abnegari,
quia creator ante creaturas suas, sine aliquo initio,
cognoscitur exstitisse.</em> <em>Et opera manuum tuarum sunt
coeli.</em> Hic <em>manum virtutem jussionis Dei debemus accipere.</em>
Alio enim loco dicitur: <em>Quoniam ipse dixit,
et facta sunt;</em> ipse mandavit, et creata sunt.
</p><p>VERS. 11.---<em>Ipsi peribunt, tu autem permanes.</em>
Pereunt enim ab eo quod sunt, dum immutantur in
melius creaturae. <em>Tu autem permanes, ut sicut aeternitatem
Domini ostendit, antequam crearet omnia,
sic post coelos mutatos ipsum diceret in majestatis
suae gloria permanere.</em> <em>Et omnes ut vestimentum veterascent.</em>
<nobr><sub></sub></nobr> Ipsum enim veterascit, quod more vestis
morte consumitur, sicut caro humana, quae tamen
in melius resurrectione immutabitur. Addidit: (VERS.
12) <em>Et velut amictum mutabis eos, et mutabuntur.</em>
His verbis forsitan coeli immutationem Propheta intelligi
voluit, qui similiter ut caetera elementa commutantur,
sicut in alio legitur propheta: <em>Et erit coelum
novum et terra nova</em> (Isaiae LXV, 17). Ut facta
Domini ostenderet, jam sub aeternitate mansura,
dicit: <em>Mutabis, eos et mutabuntur:</em> quia nunquam
erunt ad hoc corruptibile reditura. <em>Tu autem idem
ipse es, et anni tui non deficient.</em> In mutatione ejusdem
naturae designat, quae sunt; ipse vero idem est
quod est, veluti Moysi famulo suo dixit: <em>Ego sum
qui sum.</em> Sic istis tribus versibus commutatio creaturarum
<nobr><sub></sub></nobr> et aeternitas Domini mirabili brevitate descripta
sunt. Post majestatem divinae aeternitatis in
Filio iterum beatus Paulus ad humanitatis ejusdem
glorificationem sermonem direxit dicens: <strong>(VERS. 13)</strong>
<em>Ad quem enim angelorum dixit aliquando:</em> Sede a dextris
meis? Victori Filio per sanctam incarnationem,
totius mundi triumphatori post resurrectionis gloriam,
honorabilis concessus paternae majestatis offertur,
ut per hunc situm susceptae humanitatis gloria
declaretur, quae nemini angelorum inferre debuit.
<em>Quoadusque ponam inimicos tuos scabellum pedum
tuorum.</em> [Per] pedes enim Domini stabilitas aeterna
significatur, ubi ille tanquam vestigiis omnipotentiae
suae virtute consistit. His pedibus constat esse subdendos,
<nobr><sub></sub></nobr> qui quotidie vitiorum contrarietate derelicta
revertuntur ad Dominum, et tanquam scabellum pedibus,
{669} ita ejus praedicationibus inclinantur.
Sine dubio de illis inimicis dicitur, qui conversi ad
dexteram collocantur. Non hic adverbium, <em>quousque,
alicujus temporis finem designat, sed aeternitatis potentiam
demonstrat.</em> <strong>(VERS. 14.)</strong> <em>Nonne omnes sunt
administratorii spiritus, in ministerio missi propter eos
qui haereditatem capiunt salutis? «Quidmiraris si Filio
suo ministerium exhibent angeli, cum etiam nostrae
salutis ministros eos constet effectos?» Mentes eorum
ad quos loquitur sublevare volens, dicit angelorum
functiones humanae salutis causa a Domino directas
esse:</em> Filius vero sicut Dominus salvat; isti vero
sicut servi saluti praedestinatorum deserviunt. «Cujus
<nobr><sub></sub></nobr> rei pleni sunt Veteris Testamenti et Novi ubique libri.
Nam et pastoribus angeli evangelizaverunt; et
angelum legimus ad virginem Mariam missum; et
in resurrectione Domini angeli mulieribus apparuerunt;
et alia multa in divinis Scripturis leguntur.
Intelligite igitur nunc quantus honor nobis existit,
ut sicut ad amicos ita ministros angelos suos destinet
Deus.» His ita introductis de angelorum ministerio,
per quos etiam et ipsa lex ministrata est,
mox subjunxit de excellentia gratiae, quae per Dei
Filium nobis allata est, dicens:
</p><p>
</p><h4>CAPUT II.</h4>
<p>Vers. 1.---<em>Propterea abundantius oportet observare
nos ea quae audivimus, ne forte pereffluamus.</em>
«Quare <em>abundantius dixit? Hoc est,</em> quam in lege
<nobr><sub></sub></nobr> solebamus.» Hortatur itaque eos diligentius his intendere
quae per Dei Filium audierunt, quam eis
quae per angelos dicta sunt, more suo suam illis
conjungens personam in eo quod dixit <em>audivimus,</em>
atque, <em>pereffluamus, nolens ab auditis per inania effluere
audientium sensus;</em> quod etiam sequentibus
verbis plenius explicavit dicendo: <strong>(VERS. 2.)</strong> <em>Si enim
qui per angelos dictus est, sermo factus est firmus,
et omnis praevaricatio et inobedientia accepit justam
mercedis retributionem.</em> «Quid est, <em>factus est firmus?
Videlicet verus:</em> tanquam diceret: fidelis in opportuno
tempore.» Volens intelligi legem quae per angelos
data est [<em>Ms.,</em> datam esse], esse suo tempore firmiter
custodiendam. Nam legem per angelos datam esse,
plurimis ostenditur in locis. Attamen non custodientem,
<nobr><sub></sub></nobr> justam mercedis retributionem accepisse testatur.
«Quare dixit, <em>mercedis retributionem? Merces
enim in bono poni solet;</em> sed iste mos est Apostolo,
ut non magnam verborum habeat rationem,
sed indifferenter vel quae in bono dicuntur, vel quae
in malo pro alterutro ponere; sicut alibi dixit: <em>In
captivitatem redigentem omnem sensum ad obediendum
Christo</em> <strong>(II Cor. X, 5)</strong>. Et hic mercedis retributionem
pro supplicio posuit.» <strong>(VERS. 3.)</strong> <em>Et quomodo
nos effugiemus, si tantam neglexerimus salutem?
«Per haec verba significat, quia non erat tanta
salus in Veteri Testamento,» quanta est in gratia
Dei, quam Dei Filius nobis attulit.</em> Non enim nobis
nunc, sicut illis, terrae divitias, sed coeli gratiam
<nobr><sub></sub></nobr> promisit Deus; non vindictam de terrenis hostibus,
sed de spiritualibus concessit; non vitam feliciter
temporalem, sed perpetuam aeternaliter beatam donavit.
«Haec quippe omnia breviter intimavit dicens:
<em>Si tantam neglexerimus salutem.</em>» Deinde supereminentiam
eorum quae per Dei Filium dicta sunt,
adjunxit: <em>Quae</em> cum initium, inquit, <em>accepisset enarrari
per Dominum.</em> «Non enim haec quae dicimus ab
hominibus vel etiam angelis nobis allata sunt, sed
ipse Filius unigenitus nobis impertivit. <em>Ab eis, inquit,</em>
<em>qui audierunt, in nos confirmata est.</em> Quid est, <em>confirmata
est? Credita est atque perfecta;</em>» quia salus
quae nobis per eumdem Filium data est perpetua,
manet in aeternum. Hoc idem etiam <strong>(VERS. 4)</strong> <em>contestante
Deo signis et portentis et variis virtutibus,</em> et
<nobr><sub></sub></nobr> Spiritus sancti distributionibus. «Affluentiam significans
gratiarum, quae non erat apud antiquos;» quae
fuit data postquam glorificatus est Jesus. Testatur
hoc evangelista, ubi ait: <em>Nondum erat Spiritus datus,
quia Jesus nondum fuerat glorificatus</em> <strong>(Joan. VII,
39)</strong>. Quod vero addidit, <em>Secundum suam voluntatem, divinae
vero voluntati atque ejus consilio cuncta contribuit,
ne quis in suis meritis consideret;</em> quasi diceret:
Ipse novit quid cuique prosit, vel cui quid sit accommodum.
Quapropter ipse gratiam unicuique secundum
suae voluntatis praescientiam contulit. {670} Sequitur:
<strong>(VERS. 5)</strong> <em>Non enim angelis subjecit Deus orbem
terrae futurum, de quo loquimur.</em> Non enim salutem
nostram, quae novissimo tempore facta est in orbe,
angelis subjecit, quae a prophetis futura esse olim
<nobr><sub></sub></nobr> praedicta est, sed [etiam
<br>@ <nobr><sub></sub></nobr> Haec vox abundat in manuscripto.] Filio suo, ad quem vox
paterna, sicut superius demonstratum est, sonuit:
<em>Filius meus es tu, ego hodie genui te;</em> postula a me,
et dabo tibi gentes haereditatem tuam. Et hoc propheticis
confirmat exemplis dicens: <strong>(VERS. 6)</strong> <em>Testatus
est autem in quodam loco quis, dicens:</em> «Cur non
ipsum nomen prophetae posuit, sed abscondit? Facit
hoc etiam in aliis testimoniis, sicut supra dictum
est. Existimo non abscondentis affectu, sed ostendentis
intuitu, eos multam habere scientiam Scripturarum,
ut nec opus haberet nomen posuisse dicentis;
sed veluti de re manifesta et in promptu constituta
induceret testimonia.»
</p><p><em>Quid est homo, quod memor es ejus, aut Filius
hominis, quoniam visitas eum? Quid est homo,</em> cum
<nobr><sub></sub></nobr> despectu pronuntiandum est, id est, fragilis et caducus,
Adae sequax, qui in veteri peccato generali
pravitate devinctus. Hujus memor est Dominus,
quando ei peccata dimittit, et misericordiae suae
dona largitur. <em>Aut Filius hominis, quoniam visitas
eum? Hic jam voce surgendum est, quod Dominum
significat Salvatorem;</em> quia non, ut caeteri mortales,
ex duobus hominibus natus est, sed ex Spiritu
sancto et beatae Mariae semper virginis utero, tanquam
sponsus de glorioso thalamo processit. Et considera
quod superius dixit, <em>memor es:</em> subjecit autem,
<em>visitas.</em> Memor fuit, cum patriarchis de coelo
<nobr><sub></sub></nobr> misertus est; visitavit, cum Verbum caro factum
est, et habitavit in nobis. Nam visitare dicitur,
quando medicus ad infirmos ingreditur, quod in adventu
Domini revera constat impletum.
</p><p>VERS. 7.---<em>Minuisti eum paulo minus ab angelis,
gloria et honore coronasti eum.</em> Hic jam Domini Salvatoris
humilitas narratur et gloria. Minoratus est
enim non necessitate ministratoria, sed pietatis
suae spontanea voluntate, sicut Apostolus ait: <em>Semetipsum
exinanivit, formam servi accipiens</em> <strong>(Philip.
II, 7)</strong>. Sequitur, <em>paulo minus ab angelis, qui crucem
pro omnium salute suscepit, et ex ea siquidem parte
creator angelorum minor factus est angelis.</em> Bene
autem dixit, <em>paulo minus, quia si et mortale corpus
assumpsit, tamen peccatum non habuit.</em> Gloria vero
<nobr><sub></sub></nobr> et honore coronatus est, cum post resurrectionem
nimis mirabilem, mundi credulitatem Deus in eo
quod homo factus est, exaltatus accepit. Gloria coronatus
est in resurrectione et ascensione; et honore
in confessione paternae majestatis. <strong>(VERS. 8.)</strong>
<em>Et constituisti eum super opera manuum tuarum.</em> Omnia
subjecisti sub pedibus ejus. Superius de gloria
ejus et honore narratum est; nunc ponitur et potestas,
ut agnoscatur Christi Domini majestatis perfectissima
plenitudo. Dicendo enim, <em>Super opera
manuum tuarum, omnis illi creatura subjecta monstratur;</em>
quia sicut a Domini opere nihil est exceptum,
ita nec a potestate Christi aliquid probatur
esse divisum; in eo enim quod ei omnia subjecit,
nihil dimisit non subjectum ei. Dicendo enim, <em>omnia,</em>
<nobr><sub></sub></nobr> nec terrena videtur excepisse, nec coelestia.
Quem prius propter humilitatem carnis paulo minus
ab angelis dixerat esse minoratum, post ascensionem
dicit pedibus ejus omnia fuisse subjecta, ut ista
distinctio et dubietatem titubantibus auferat, et
gloriam suae incarnationis ostendat. <em>Sub pedibus, ait,
ut omnis creatura merito ipsum colere atque adorare
videatur.</em>
</p><p><em>Nunc autem necdum videmus omnia subjecta ei.</em> Hoc itaque ait de non credentibus in eum, quia necdum
omnia evangelica obtinuit praedicatio. Superius
dixit nihil dimitti sibi non subjectum; et hic astruit
necdum omnia subjecta sibi videri, quia illic universalem
sive voluntariam, sive necessariam subjectionem
designat; hic tantum voluntariam, qui
<nobr><sub></sub></nobr> fideliter credunt in eum. <strong>(VERS. 9.)</strong> <em>Eum autem,
qui modico quam angeli, minoratus est, videmus Jesum
propter passionem mortis ejus gloria et honore
coronatum, ut gratia Dei pro omnibus gustaret mortem.</em>
«Hic ostendit quia gloria et honor crux est
Christi,» pro qua modicum minoratus est ab angelis,
«sicut ipse Dominus eam semper vocat dicens:
<em>Ut glorificaretur Filius hominis.</em> Si ille ea quae pro
servis passus est, gloriam vocat, multo amplius tu
homo, quae pro Domino pateris,» tibi ad gloriam
pertinere sempiternam dubitare non debes. Addidit:
<em>ut</em> gratia Dei pro omnibus gustaret {671} <em>mortem.</em> «Non
<nobr><sub></sub></nobr> enim debebatur nobis, ut Filius pro nobis gustaret
mortem, sed gratia hoc fecit. Ipse quidem pro
omnibus mortuus est; quid autem, si non omnes
credunt? Ille tamen quod suum erat implevit. Proprie,
<em>gustavit mortem, dixit, quia brevi tempore
in illa fuit, ut ea devicta confestim resurgeret.</em>»
</p><p>VERS. 10.---<em>Decebat enim eum, propter quem omnia,
et per quem omnia, qui multos filios in gloriam
adduxerat, auctorem salutis eorum per passionem
consummare.</em> Decebat enim per passionem consummare,
id est, perficere omnium salutem. <em>Per quem
omnia, id est, per ejus mortem, sive quae in coelis,
sive quae in terris restaurata sunt, per quem etiam
et omnia creata sunt.</em> «Vides quantum est in medio
nostrum? Et ipse Filius, et nos filii;» ille proprius,
<nobr><sub></sub></nobr> nos adoptati. «Sed ille salvat, et nos salvamur. Vides
quomodo nos et conjungit et discernit? <em>Multos</em>
filios, inquit, <em>inducens in gloriam;</em> hic conjunxit;
<em>auctorem,</em> inquit, <em>salutis eorum:</em> hic discrevit. (VERS.
11.) <em>Qui enim sanctificat, et qui sanctificantur,
ex uno omnes.</em> «Ecce iterum quomodo conjungit
honorans et consolans, et Christi fratres eos nominans,
[<em>Chrys.,</em> eos efficiens] secundum quod <em>ex
uno omnes dicit.</em> Deinde muniens sermonem suum
et ostendens quomodo de eo [<em>Chrys.,</em> quoniam de
eo], qui secundum carnem est, dixit, [intulit]: <em>Qui
enim sanctificat, hoc est, Christus;</em> et <em>qui sanctificantur,
hoc est nos.</em> Intueris quantum interest?
Ille sanctificat, sanctificamur enim nos.» Addidit
<nobr><sub></sub></nobr> <em>ex uno omnes;</em> unus est enim Deus, a quo omnia;
sed ille aliter, aliter et nos. Ille quasi proprius Filius,
nos vero quasi adoptivi. Attamen unum habemus Patrem
Deum. Ille quasi proprius Filius sanctificat;
nos sicut adoptivi sanctificamur. <strong>(VERS. 12.)</strong> <em>Propter
quam causam non confunditur fratres eos vocare, dicens:</em>
Nuntiabo nomen tuum fratribus meis. «In eo
enim quod dixit: <em>Non erubescit fratres eos vocare,
demonstrat non rei naturae esse fraternitas nostra,
sed misericordiae ejus et humilitatis multae, qui nos
fratres elegit sibi.</em>» Et hoc prophetico affirmat testimonio,
ne quasi novum putaretur, et non multo
ante praedictum; ait enim: <em>Nuntiabo nomen tuum
fratribus meis.</em> Post sacram passionem et resurrectionem
dicit gloriam Divinitatis toto orbe vulgandam.
<nobr><sub></sub></nobr> <em>Nuntiabo enim, dicit, id est, narrare facio;</em>
sicut in Evangelio mulieribus dixit: <em>Ite, dicite fratribus
meis</em> <strong>(Matth. XXVIII, 10)</strong>. Fratres autem dicuntur,
et qui diligunt, et qui diliguntur. Addidit vero: <em>In
medio Ecclesiae laudabo te.</em> In medio sanctorum
laus Domini resonat per eum qui ait: <em>Confiteor tibi,
Pater coeli et terrae, quia abscondisti haec a sapientibus,
et revelasti ea parvulis</em> <strong>(Luc. X, 21)</strong>. Laus enim
Domini vera non solum ore, sed etiam corde amantis
et perficientis praecepta Domini narratur. <strong>(VERS. 13.)</strong>
<em>Et iterum:</em> Ego ero fidens in eum. De suscepto
homine hoc dictum est, cujus confidentia tota in
Deo Patre esse non dubium est, sicut in Evangelio
ipse ait, pro quibus supplicabatur dicens: <em>Volo
Pater, ut, ubi ego sum, et isti sint mecum</em> (Joan.
<nobr><sub></sub></nobr> XVII, 24). Quos etiam, ut confidentiam haberent,
exhortabatur dicendo: <em>Confidite, ego vici mundum</em>
 <strong>(Joan. XVI, 33)</strong>. <em>Et rursum:</em> Ecce ego et
pueri, quos dedit mihi Deus (Isaiae VIII, 18). Hoc testimonium
de Isaia protulit 