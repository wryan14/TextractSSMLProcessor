 manus
inimicorum congregata est, ut nullus apprehendentibus
vel contradicere, vel defendere Jesum auderet.
«Ita quippe ejus abscondebatur potestas,
[et] obtendebatur infirmitas, ut haec inimicis necessaria
viderentur adversus eum, in quem non valuissent,
<nobr><sub></sub></nobr> nisi quia [<em>Ms.,</em> nihil valuissent nisi quod]
ipse voluisset: bene utens bonus malis, et faciens
bona de malis.» Jesus autem, sicut evangelista secutus
adjungit: <strong>(VERS. 4)</strong> <em>Sciens omnia, quae ventura
erant super eum.</em> Sciebat et voluit ut comprehenderetur;
quia ad hoc venit in mundum, ut
hoc fieret quod voluit, et tunc impleretur quando
voluit. <em>Processit et dixit eis, quem quaeritis? Processit,
paratus ad passionem, et interrogans quem
quaererent;</em> non quasi ignarus eorum voluntatis,
sed ut scirent ipsum esse quem quaererent.
<strong>(VERS. 5.)</strong> <em>Responderunt:</em> Jesum Nazarenum. Jesus
Nazarenus dicebatur, quia in Nazareth nutritus est,
ut impleretur prophetia: <em>Quoniam Nazareus vocabitur.</em>
Dicit eis: Ego sum. Non abscondit se, sed ostendit;
<nobr><sub></sub></nobr> quia qui voluntate sua venit in mundum,
voluntate sua posuit animam suam pro mundo.
<strong>(VERS. 6.)</strong> <em>Stabat autem et Judas, qui tradebat eum,
cum ipsis.</em> Ut ergo dixit eis: Ego sum, abierunt retrorsum,
et ceciderunt in terram. «Ubi nunc militum
cohors, et ministri principum ac Pharisaeorum?
Ubi terror et munimen armorum? Nempe una vox
dicentis: <em>Ego sum, tantam turbam odiis ferocem,
armisque terribilem, sine ullo telo percussit, repulit,
stravit.</em> Deus enim latebat in carne, et sempiternus
dies ita membris occultabatur humanis, ut laternis
et facibus quaereretur occidendus a tenebris.
<nobr><sub></sub></nobr> <em>Ego sum, dicit, et impios dejecit.</em> Quid judicaturus
faciet, qui judicandus hoc fecit? Quid regnaturus
poterit, qui moriturus hoc potuit? Et nunc ubique
per Evangelium, <em>Ego sum, dicit Christus:</em> et a Judaeis
exspectatur Antichristus, ut retro redeant, et
in terram cadant?.» Quare qui venerunt ad comprehendendum,
non tenuerunt quem, si noluisset ille
qui ait <em>Ego sum,</em> non tenerent
<br>@ <nobr><sub></sub></nobr> Ms.: «Quare, qui venerunt ad comprehendendum,
non tenuerunt, a quo audierunt: <em>Ego sum?</em>
<nobr><sub></sub></nobr> Quia ante non potuerunt, quam voluisset ille, qui
ait: <em>Ego sum.</em>». Illi quaerebant eum
apprehendere [et occidere], ille quaerebat eos [redimere]
et vivificare, propter quod venit ad nos. Ostendit
quaerentibus potestatem, quia habuit in potestate
animam suam ponere, quam posuit hora passionis;
ostendit quod [<em>Ms.,</em> ut] nostrae redemptionis
impleretur mysterium. <strong>(VERS. 7.)</strong> <em>Iterum ergo eos
interrogavit:</em> Quem quaeritis? Si quaeritis, quare non
<nobr><sub></sub></nobr> apprehenditis, nisi quia in vestra non est potestate
apprehendere [<em>Ms.,</em> apprehendendi hora], sed in ejus
qui venit ut apprehendatur.
</p><p>{623} VERS. 8, 9.---<em>Illi autem dixerunt:</em> Jesum
Nazarenum. Respondit Jesus: Dixi vobis, quia ego
sum. Si ergo me quaeritis, sinite hos abire. Ut adimpleretur
sermo, quem dixit: Quia quos dedisti mihi,
non perdidi ex eis quemquam. «Si me quaeritis, inquit,
<em>sinite hos abire.</em> Inimicos videt [<em>Ms.,</em> jubet], et
hoc faciunt quod jubet: sinunt hos abire quos non
vult perire. Nunquid autem non erant postea morituri?
Cur ergo, si tunc morerentur, perderet eos,
nisi quia nondum in eum sic credebant, quomodo
credunt quicunque non pereunt? <strong>(VERS. 10.)</strong> <em>Simon
ergo Petrus habens gladium eduxit eum,</em> et percussit
<nobr><sub></sub></nobr> principis servum [Sic et in ms.; Al., <em>servum principis
sacerdotum</em>] et abscidit ejus auriculam dexteram. Erat
autem nomen servo Malchus. Solus hic evangelista
etiam nomen servi hujus expressit: sicut Lucas solus,
quod ejus auriculam Dominus tetigerit et sanaverit
eum. Malchus autem interpretatur regnaturus.
Quid ergo auris pro Domino amputata, et a Domino
sanata significat, nisi auditum amputata vetustate
renovatum, ut sit in novitate spiritus, et non in vetustate
litterae? Quod cui praestitum fuerit a Christo,
quis dubitet regnaturum esse cum Christo?» Servus
dictus est propter servitutem legalem, sanus [<em>Ms.,</em>
sanatus] autem dicitur propter evangelicam libertatem.
«Factum tamen Petri Dominus improbavit, et
progredi ultra prohibuit dicens: <strong>(VERS. 11)</strong> <em>Mitte</em>
<nobr><sub></sub></nobr> gladium in vaginam. Calicem quem dedit mihi Pater,
non bibam illum?» Non bibam illum, interrogative
vel increpative legendum est, quasi dixisset: Non
bibam illum calicem quem Pater mihi dedit bibere?
Quare resistere vis voluntati omnipotentis Patris,
imo et salutis tuae calici? In suo quippe facto ille discipulus
magistrum defendere voluit, nescius adhuc
dispensationem paternae voluntatis [<em>Ms.,</em> pietatis],
quid ex hoc fieri venturum voluisset. «Quod autem
a Patre sibi dicit datum calicem passionis, profecto
illud est quod ait Apostolus: <em>Si Deus pro nobis, quis
contra nos? qui Filio proprio non pepercit,</em> sed pro
<nobr><sub></sub></nobr> nobis omnibus tradidit eum <strong>(Rom. VIII, 31, 32)</strong>. Verum
auctor calicis hujus est, etiam ipse qui bibit.
Unde idem Apostolus item dicit: <em>Christus dilexit nos,
et tradidit semetipsum pro nobis, oblationem et hostiam
Deo in odorem suavitatis.</em> <strong>(Ephes. V, 2)</strong> <strong>(VERS. 12.)</strong>
<em>Cohors ergo, et tribunus, et ministri Judaeorum comprehenderunt
Jesum, et ligaverunt eum.</em> Comprehenderunt,
ad quem non accesserunt [quoniam dies ille,
illi vero tenebrae permanserunt]; nec audierunt:
<em>Accedite ad eum, et illuminamini</em> <strong>(Psal. XXXIII, 6)</strong>.
Nunc autem quando eum illo modo comprehenderunt,
tunc ab eo longius recesserunt: et ligaverunt
eum, a quo solvi potius velle debuerunt.»
</p><p>«
<br>@ <nobr><sub></sub></nobr> Ex S. Aug., tract. CXIII, num. 1-6. Posteaquam persecutores tradente Juda comprehensum
Dominum ligaverunt, qui nos dilexit, et
<nobr><sub></sub></nobr> tradidit semetipsum pro nobis omnibus, et cui Pater
non pepercit, sed pro nobis omnibus tradidit eum
<strong>(Rom. VIII, 32)</strong>, <strong>(VERS. 13)</strong> <em>Adduxerunt eum ad Annam
primum.</em> Nec enim Joannes istam tacet causam,
quare hoc ita factum sit [<em>Ms.,</em> quare hoc fecissent],
dicens: <em>Erat</em> enim, inquit, <em>socer Caiphae, qui
erat pontifex anni illius.</em>»
</p><p>VERS. 14.---<em>Erat autem Caiphas, qui consilium dedit
Judaeis, quia expedit unum hominem mori pro populo.</em>
Ductus est ad Annam primum, et postea ad Caipham,
ut cognatio sanguinis et sceleris eos faceret consortes.
Moyses Deo jubente praeceperat ut pontifices patribus
succederent, ut generationis in sacerdotibus
series conservaretur. Refert Josephus istum Caipham
unius tantum anni ab Herode pretio redemisse sacerdotium.
<nobr><sub></sub></nobr> Non ergo mirum, si iniquus pontifex inique
judicaverit. Saepe qui per avaritiam ad sacerdotium
accedit, per injustitiam versatur in eo, et sceleratum
initium funesto fine consumitur.
</p><p>VERS. 15.---<em>Sequebatur</em> autem, inquit, <em>Jesum Simon
Petrus et alius discipulus.</em> «Quisnam sit iste
discipulus, non temere affirmandum est, quia tacetur.
Solet autem se idem Joannes ita significare, et
addere: <em>quem diligebat Jesus.</em> Fortassis ergo et hic
ipse est,» qui juxta crucem Jesu stabat, cui ille matris
commendavit custodiam. Dicit et Matthaeus de
Petro: <em>Petrus sequebatur eum a longe</em> <strong>(Matth. XXVI,
58)</strong>. A longe sequebatur [Dominum], qui erat eum
negaturus, <em>ut videret finem, vel amore magistri,</em> vel
<nobr><sub></sub></nobr> humana curiositate scire cupiens, quid pontifex judicaret
[de Jesu, utrum eum neci addiceret], an flagellis
caesum dimitteret. <strong>(VERS. 16.)</strong> <em>Discipulus autem ille, inquit,</em>
<em>erat notus pontifici, et introiit cum Jesu in atrium
pontificis.</em> Petrus autem stabat ad ostium foris. Foris
autem stabat, quia negaturus erat Dominum: nec erat
in Christo, qui Christum confiteri non {624} fuit ausus.
<strong>(VERS. 17.)</strong> <em>Exiit ergo discipulus alius, qui erat notus
pontifici, et dixit ostiariae, et introduxit Petrum.</em> Dixit
ergo Petro ancilla ostiaria: Nunquid et tu ex discipulis
es hominis istius? Dicit ille: Non sum. Hic agnoscitur
quam verum sit quod ipsa Veritas paulo ante dixit:
<em>Quia sine me nihil potestis facere.</em> «Ecce columna firmissima
<nobr><sub></sub></nobr> ad unius aurae impulsum tota contremuit.
Ubi est illa promittentis audacia, et de se plurimum
praesumentis? Ubi sunt verba illa, quando ait: <em>Quare
non possum sequi te modo? Animam meam pro te ponam</em>
 <strong>(Joan. XIII, 37)</strong>; hoc non est sequi magistrum,
sed se negare discipulum esse. Sicne pro Domino
anima ponitur, ut hoc ne fiat, vox ancillae formidetur?»
Sane in hoc [loco] considerandum est, quam
periculosum sit Christiano se Christianum esse negare.
Non enim Petrus in hoc loco dixit se Christum
negare, sed discipulum Christi: tamen ipse Christus
ante praedixit: <em>Ter me negaturus es.</em> Qui enim
discipulum se Christi negavit esse Christianum [se]
negavit: similiter qui se Christianum negat esse
propter aliquem timorem, etiam Christum negat.
<nobr><sub></sub></nobr> <strong>(VERS. 18.)</strong> <em>Stabant autem servi et ministri ad prunas,
quia frigus erat, et calefaciebant se.</em> Frigus erat infidelitatis
in cordibus illorum, in tantum etiam ut ille
princeps apostolorum in eo frigore torpesceret, quia
necdum calore sancti Spiritus inflammatus fuit: in
quo non solum ipse iterum post acceptum sancti
Spiritus donum non timuit Christum coram imperatore
et populo Romano confiteri; sed etiam pueri imberbes
et puellae, sancti Spiritus calore inflammatae,
Christum publice usque ad mortem confitebantur, et
pro eo mori non metuebant, quem claviger coeli confiteri
ad unius ancillae vocem formidavit.
</p><p>VERS. 19.---<em>Pontifex autem interrogavit Jesum de
discipulis ejus, et de doctrina ejus.</em> Non cognoscendae
veritatis amore interrogavit, sed ut causam inveniret
<nobr><sub></sub></nobr> qua etiam eum accusare potuisset, et tradere Romano
praesidi ad damnandum. <strong>(VERS. 20.)</strong> <em>Respondit
Jesus:</em> Ego palam locutus sum mundo: ego semper docui
in synagoga et in templo, quo omnes Judaei conveniunt,
et in occulto locutus sum nihil. Quid est quod
palam se dicit loqui, et in occulto nihil loqui, dum in
alio loco apostolis dicit, dum per parabolas turbis loquitur:
<em>Vobis datum est nosse mysterium regni Dei,
caeteris autem in parabolis? «Intelligendum est ita</em>
eum dixisse, <em>palam locutus sum mundo, ac si dixisset:</em>
Multi me loquentem audierunt. Ipsum autem
palam, quodammodo erat palam, quodammodo autem
non erat palam. Palam quippe erat, quia multi
eum audiebant: et rursus non erat palam, quia non
<nobr><sub></sub></nobr> intelligebant. Et quod seorsum discipulis loquebatur,
non in occulto utique loquebatur. Quis namque in occulto
loquitur, qui coram tot hominibus loquitur, cum
scriptum sit: <em>In ore duorum vel trium testium stabit
omne Verbum</em> <strong>(Deut. XIX, 15)</strong>: praesertim si [sic] hoc
loquitur paucis, quod per eos vellet innotescere et
multis? Ergo et hoc ipsum, quod ab eo dici videbatur
occulte, quomodo [<em>Aug.,</em> quodammodo] non dicebatur
in occulto? Quia non ita dicebatur, ut ab
eis quibus dictum fuerat taceretur, sed ita potius,
ut usquequaque praedicaretur.» <strong>(VERS. 21.)</strong>
<em>Quid me interrogas? Interroga eos qui audierunt
quid locutus sum ipsis:</em> ecce hi sciunt quae dixerim
<nobr><sub></sub></nobr> ego. Quasi dixisset: <em>Quid me interrogas, a quo veritatem
audire non desideras, sed quem damnare cupis?
Interroga magis eos de quorum dictis non habeas
invidiam.</em> Ita temperavit Dominus responsionem
suam, ut nec veritatem taceret, nec se defendere videretur.
<strong>(VERS. 22.)</strong> <em>Haec autem cum dixisset, unus
assistens ministrorum dedit alapam Jesu dicens:</em> Sic
respondes pontifici? Hic impletur, quod prophetatum
est de eo: <em>Dedi maxillam meam percutientibus.</em> Percussit
eum quasi reum responsionis, sed ille injuste
percussus, mansuete respondit: <strong>(VERS. 23)</strong> <em>Si male
locutus sum, testimonium perhibe de malo.</em> Omnis
itaque qui contra veritatem loquitur, male loquitur:
si autem veritatem non dixi, da testimonium
contra me, in quo mendacium dixissem; <em>si autem</em>
<nobr><sub></sub></nobr> bene, id est, vere, <em>quid me caedis? Quid ista responsione
verius, mansuetius, justius? «Si cogitemus
quis acceperit alapam, nonne vellemus eum qui percussit,
aut coelesti igne consumi, aut terra dehiscente
sorberi, aut correptum daemonio volutari?
Quid enim horum per potentiam jubere non potuisset,
per quem factus est mundus, nisi patientiam
nos docere maluisset, a quo vincitur mundus </em>[<em>Aug.,</em>
qua vincitur mundus]?» Forte aliquis {625} hic dicit,
quare alteram maxillam percutienti non daret
secundum praeceptum suum <strong>(Matth. V, 39)</strong>? Non solum
itaque alteram dedit maxillam percutienti, sed
etiam totum corpus suum ad crucifigendum tradidit,
et magis vult praecepta sua Dominus in cordis tranquillitate
servare, quam in corporis ostentatione
<nobr><sub></sub></nobr> demonstrare.
</p><p>VERS. 24.---<em>Et misit eum Annas ligatum ad Caipham
pontificem.</em> Hi duo Annas et Caiphas principes
fuerunt sacerdotum, et per vices annuas sacerdotium
ministrabant; et erat tunc annus Caiphae, cum passus
est Christus. Et credendum est secundum voluntatem
Caiphae factum esse ut prius duceretur ad Annam,
ut minoris culpae videretur, si alterius quoque
consacerdotis sui damnaretur sententia. «Sed cum
dixisset evangelista quod eum ligatum misit Annas
ad Caipham, reversus est ad locum narrationis, ubi
reliquerat Petrum, ut explicaret, quod in domo Annae
de trina ejus negatione contigerat. <strong>(VERS. 25.)</strong> <em>Erat</em>
autem, inquit, <em>Simon Petrus stans et calefaciens se.</em>
Hoc recapitulat quod ante etiam dixerat. Deinde
<nobr><sub></sub></nobr> quae secuta sunt, jungit: <em>Dixerunt ergo ei:</em> Nunquid
et tu ex discipulis ejus es? Negavit ille et dixit: Non
sum. Jam semel negaverat ad ancillae vocem: ecce
iterum eodem timore perterritus negavit. Deinde, ut
tertia quoque negatio perficeretur, et Verbum Domini
praedicentis impleretur, (VERS. 26, 27.) <em>Dicit unus ex
servis pontificis, cognatus ejus, cujus abscidit Petrus
auriculam:</em> Nonne ego te vidi in horto cum illo?
Iterum sicut antea <em>negavit Petrus, et statim gallus
cantavit.</em> Ecce medici est completa praedictio, aegroti
convicta praesumptio. Non enim factum est, quod
iste dixerat: <em>Animam meam pro te ponam</em> (Joan.
<nobr><sub></sub></nobr> XIII, 38), sed factum est, quod ille praedixerat: <em>Ter
me negabis.</em>» Sed haec trina negatio timoris, trina
confessione amoris diluitur. Necdum fuit amor in
eo, qui foras mitteret timorem: sed adhuc timor
servilis valuit in corde ejus, sed necdum respexit
eum qui haec praedixit ei. Sed et hoc magna Dei dispensatione
gestum esse credere debemus, quatenus
ille, cui oves suas ad Patrem rediens Christus commendaturus
erat, per suam disceret fragilitatem aliis
misereri, et fratrum culpas ignoscere, dum suum recordaretur
peccatum, et aliorum compati posset fragilitati,
qui sui casus ignarus non esset. Peracta itaque
trina hac negatione Petri, reversus est evangelista
ad ordinem narrationis suae, ubi eam reliquerat.
</p><p>VERS. 28.---<em>Adducunt</em> ergo, inquit, <em>Jesum ad Caipham</em>
<nobr><sub></sub></nobr> in praetorium. «
<br>@ <nobr><sub></sub></nobr> Ex S. Augustino, tract. CXIV, num. 1-5. Ad Caipham quippe ab Anna
collega et socero ejus dixerat missum. Sed si ad Caipham,
cur in praetorium? Quod nihil aliud vult intelligi,
quam ubi praeses Pilatus habitabat:» aut
damnationis causa Christi Caiphas perrexit in praetorium
ad Pilatum: aut Pilatus in domo Caiphae praetorium
habebat, et tanta fuit amplitudo, ut utrosque
capere potuisset, et seorsum habitantem Dominum
suum, seorsum judicem ferret. Ecce quanta est sollicitudo
sacerdotum in malum [<em>Ms.,</em> in malo]! «Tota
nocte vigilarunt, ut homicidium facerent. <em>Erat autem</em>
mane, et ipsi, id est, qui ducebant Jesum, <em>non introierunt
in praetorium.</em> Hoc est in eam partem domus
quam Pilatus tenebat, si ipsa erat domus Caiphae.
Cur autem non introierunt in praetorium? Exponen
<nobr><sub></sub></nobr> causam, <em>ut</em> non contaminarentur, inquit, <em>sed manducarent
Pascha.</em> Dies enim agi coeperant azymorum:
quibus diebus contaminatio illis erat in alienum habitaculum
intrare. O impia et stulta caecitas! ut habitaculo
videlicet contaminarentur alieno, et non contaminarentur
proprio scelere
<br>@ <nobr><sub></sub></nobr> Ms.: «Habitaculo videlicet alieno se violari putaverunt,
<nobr><sub></sub></nobr> et non proprio scelere inquinari se videbant.». Alienigenae judicis
domo contaminari timebant, et fratris innocentis
sanguine non timebant?» Sciendum est quid sit inter
Pascha et dies azymorum. Pascha dicebatur proprie
dies illa qua agnus ad vesperam quarta decima
luna occidebatur; septem vero dies sequentes, dies
azymorum dicebantur. Dies azymorum fuerunt, in
quibus nihil fermentati in domibus illorum debuit
inveniri; sed tamen dies Paschalis invenitur inter
dies azymorum nominari, ut in alio Evangelio legitur:
<nobr><sub></sub></nobr> <em>Prima autem die azymorum accesserunt ad Jesum
discipuli dicentes:</em> Ubi vis, paremus tibi Pascha
manducare <strong>(Matth. XXVI, 17)</strong>?
</p><p>{626} VERS. 29, 30.---<em>Exivit ergo Pilatus ad eos
foras, et dixit:</em> Quam accusationem affertis adversus
hominem hunc? Et responderunt, et dixerunt ei: Si
non esset hic malefactor, non tibi tradidissemus eum.
Hunc enim habebant morem Judaei, ut quem morte
dignum dijudicarent, vinctum eum praesidi traderent.
«Interrogentur atque respondeant ab immundis spiritibus
liberati, languidi sanati, leprosi mundati,
surdi audientes, muti loquentes, caeci videntes, mortui
<nobr><sub></sub></nobr> resurgentes, utrum sit malefactor Jesus. Sed ista
dicebant, de quibus per Prophetam ipse praedixerat:
<em>Retribuebant mihi mala pro bonis</em> <strong>(Psal. XXXIV, 12)</strong>.»
<strong>(VERS. 31.)</strong> <em>Dixit ergo eis Pilatus:</em> Accipite eum vos,
et secundum legem vestram judicate eum. Justior fuit
illis judex gentilis, quasi diceret: Legem habetis, et
secundum legem vestram judicate eum: vos melius
nostis quid de talibus vestra lex judicet; secundum
quod justum sciatis, judicate. <em>Dixerunt ergo ei Judaei:</em>
Nobis non licet interficere quemquam. «Quid
est quod loquitur insana crudelitas? An non interficiebant,
quem interficiendum offerebant?» An non
forte interficiebant, dum clamabant: <em>Crucifige, crucifige?</em>
Quid est quod dixerunt, <em>Nobis non licet interficere
quemquam, dum lex mandat homicidas, adulteros,</em>
<nobr><sub></sub></nobr> et talium reos scelerum occidere vel lapidare?
nisi forte hoc ideo dixissent, propter sanctitatem
diei festi [et venerationem], ut non liceret eis secundum
legem in die festo occidere hominem, ob cujus
diei festi venerationem, etiam praetorium judicis intrare
noluerunt. Quomodo, o Judaei, o falsi Israelitae,
non occidistis eum, quem apprehendistis, quem
duxistis, quem praesidi tradidistis, quem crucifigi
poposcistis? «Audite, quod contra vos etiam Propheta
clamat: <em>Filii hominum, dentes eorum arma et
sagittae, et lingua eorum machaera acuta</em> <strong>(Psal. LVI,
5)</strong>. Ecce quibus armis, quibus sagittis, qua machaera
justum interfecistis. Deinde sequitur: <strong>(VERS. 32)</strong>
<em>Hoc autem dixerunt, ut sermo Jesu impleretur, quem
dixit, significans qua esset morte moriturus.</em> «Itaque
<nobr><sub></sub></nobr> intelligendum est Dominum hic significare non mortem
crucis, sed illam mortem qua Judaei eum gentibus
tradebant ad occidendum, hoc est, Romanis; nam
Pilatus Romanus civis fuit, licet genere Pontius,
eumque in Judaeam Romani praesidem miserant. <em>Ut</em>
ergo iste <em>sermo Jesu impleretur, id est, ut eum sibi
traditum Gentes interficerent, quod Jesus futurum
esse praedixerat, hoc impletum est, dum Judaei eum
Gentibus tradiderunt occidendum;</em> minore tamen
scelere, quam Judaei, qui se isto modo ab ejus interfectione
velut alienos facere voluerunt, non ut
eorum innocentia, sed ut dementia monstraretur.»
</p><p>VERS. 33.---<em>Introivit iterum in praetorium Pilatus,
et vocavit Jesum, et dixit ei:</em> Tu es rex Judaeorum?
In his verbis ostendit Pilatus hoc Judaeos objecisse
<nobr><sub></sub></nobr> ei criminis, ut diceret se regem esse Judaeorum.
<strong>(VERS. 34.)</strong> <em>Respondit Jesus:</em> A temetipso hoc
dicis, an alii tibi dixerunt de me? «
<br>@ <nobr><sub></sub></nobr> Ex S. Aug., tract. CXV, num. 1, 4, 5. Sciebat utique
Dominus, et quod ipse interrogabat, et quod ille responsurus
fuit [<em>Ms.</em> addit: et quid illi Pilatus responsurus
erat. <em>Sed hoc redundat</em>]: et tamen dici
voluit, non propter se qui omnia sciebat, sed propter
nos, ut scriberetur quod nos scire voluit. <em>Respondit
Pilatus:</em> Nunquid ego Judaeus sum? Gens
tua et pontifices tradiderunt te mihi. Quid fecisti? Abstulit
a se suspicionem qua posset putari a semetipso
dixisse quod Jesum regem dixerat esse Judaeorum;
id se a Judaeis accepisse demonstrans. Dicendo:
<nobr><sub></sub></nobr> <strong>(VERS. 35)</strong> <em>Quid fecisti? satis ostendit illud ei pro
crimine objectum, tanquam diceret:</em> Si regem te negas,
quid fecisti ut tradereris mihi? Quasi mirum
non esset, si puniendus judici traderetur, quid se diceret
regem esse: si autem hoc non diceret, quaerendum
ab illo esset quid aliud forte fecisset, unde
tradi judici dignus esset.
</p><p>VERS. 36.---<em>Respondit Jesus:</em> Regnum meum
non est de hoc mundo. Si ex hoc mundo esset regnum
meum, ministri mei utique decertarent, ut non traderer
Judaeis. Nunc autem meum regnum non est hinc.
Hoc est quod bonus magister scire nos voluit; sed
prius nobis demonstranda fuerat vana hominum de
regno ejus opinio, sive Gentium, sive Judaeorum, a
quibus id Pilatus audierat: quasi propterea fuisset
<nobr><sub></sub></nobr> morte plectendus, quod illicitum affectaverit regnum;
vel quoniam solent regnaturis invidere regnantes.
Poterat autem Dominus, quod ait: <em>Regnum meum
non est de mundo hoc, ad primam interrogationem
praesidis respondere, ubi dixit:</em> <em>Tu es rex Judaeorum?
Sed eum vicissim interrogat, utrum hoc {627} a semetipso
diceret, an audisset ab aliis;</em> illo respondente,
ostendere voluit, hoc sibi apud illum fuisse a
Judaeis velut crimen objectum: patefaciens nobis
cogitationes hominum quas ipse noverat quoniam
vanae sunt.» Quod vero ait: <em>Regnum meum non est
de hoc mundo, id est, in hoc mundo.</em> Audite omnes
reges terrae; non venit Christus regnum tollere, sed
dare; non minuere, sed augere; regem se non contradixit,
sed carnaliter in hoc mundo se regnare non
<nobr><sub></sub></nobr> dixit. Quod est ejus regnum, nisi credentes in eum,
quos tradet regnum Deo Patri in fine saeculi <strong>(I Cor.
XV, 24)</strong>, id est, adducet ad Deum Patrem, ut sine
fine regnent cum illo? Sed ut hoc probaret, ut regnum
ejus de hoc mundo non esset, adjecit: <em>Si de
hoc mundo esset regnum meum, ministri mei decertarent
ut non traderer Judaeis.</em> Non ait: Nunc autem
regnum meum non est <em>hic,</em> sed non est <em>hinc;</em> hic est
enim regnum ejus, usque in finem saeculi, sed in sanctis
suis, de quibus dixit in alio Evangelio: <em>Regnum
Dei intra vos est</em> <strong>(Luc. XVII, 21)</strong>. Nam regnum ejus
sancta Ecclesia est. Unde et ad Mariam virginem angelus
ait: <em>Et regnabit in domo Jacob in aeternum, et
regni ejus non erit finis</em> <strong>(Luc. I, 32, 33)</strong>, spiritale regnum
quo in sanctis regnat demonstrare volens, non
<nobr><sub></sub></nobr> carnale quod saepe impii habent in hoc mundo. De
regno quippe suo dicit paulo ante: <em>De mundo non
estis, sed ego vos de mundo elegi.</em>
</p><p>VERS. 37.---<em>Dixit ei itaque Pilatus:</em> Ergo rex es
tu? Respondit Jesus: Tu dicis, quia rex sum ego. Non
quia se regem timuit confiteri, sed, <em>tu dicis, ait.</em> Sic
respondit, ut verum diceret, et sermo ejus calumniae
non pateret. Dictum est, <em>tu dicis, carnalis carnaliter
dicis.</em> Deinde subjungit: <em>Ego in hoc natus sum, et
ad hoc veni in mundum, ut testimonium perhibeam
veritati.</em> «Non est producenda hujus pronominis syllaba,
quod ait: <em>In hoc natus sum, tanquam dixerit
</em>[in hac re natus sum; sed corripienda, tanquam dixerit]
<nobr><sub></sub></nobr> in hanc rem natus sum, vel ad hoc natus sum,
sicut ait: <em>Ad hoc veni in mundum.</em> In Graeco namque
Evangelio nihil est hujus locutionis ambiguum. Unde
manifestum est eum temporalem nativitatem suam
hic commemorasse, qua incarnatus venit in mundum:
non illam sine initio, qua Deus erat, per quem
Pater condidit mundum. In hoc ergo se dixit natum,
id est, propter hoc natum, et ad hoc venisse in mundum,
utique nascendo de virgine, ut testimonium
perhibeat veritati. Sed quia non omnium est fides,
adjunxit atque ait: <em>Omnis qui est ex veritate, audit
vocem meam.</em> Audit utique interioribus auribus, id
est, obaudit meae voci; quod tantumdem valeret
quasi diceret, Credit mihi. Cum itaque Christus
testimonium perhibet veritati, profecto testimonium
<nobr><sub></sub></nobr> perhibet sibi: ejus quippe vox est, <em>Ego sum veritas</em>
 <strong>(Joan. XIV, 6)</strong>. Hic commendat gratiam, per quam
vocati sumus. Ait itaque: <em>Omnis qui est ex veritate,
audit vocem meam</em> <strong>(Joan. VIII, 18)</strong>: non ideo est ex
veritate, quia ejus audit vocem, sed ideo audit, quia
ex veritate est, [id est] quia hoc illi donum ex veritate
collatum est; quod quid est aliud, quam donante
Christo credere [in Christum]?
</p><p>VERS. 38.---<em>Dicit ei Pilatus:</em> Quid est veritas?
Nec exspectavit audire,» quid responderet ei Jesus,
quia forte dignus non fuit audire. <strong>(VERS. 39.)</strong> <em>Sed
cum hoc dixisset, iterum exiit ad Judaeos, et dixit eis:</em>
Nullam invenio in eo causam. Est autem consuetudo
vobis ut unum dimittam vobis in Pascha; vultis ergo
dimittam vobis regem Judaeorum? «Credo, cum dixisset
<nobr><sub></sub></nobr> Pilatus, <em>quid est veritas, in mentem illi venisse
continuo consuetudinem Judaeorum, qua solebat eis
dimitti unus in Pascha:</em> et ideo non exspectavit, ut
responderet ei Jesus quid esset veritas, ne mora
fieret, cum recoluisset morem quo possit eis per Pascha
dimitti.» Haec vero consuetudo dimittendi, fortassis
propter Pascha apud Judaeos remansit, ob
memoriam liberationis illorum ex Aegypto, qua in
Pascha liberati sunt a servitute. Sed hoc audientes:
<strong>(VERS. 40.)</strong> <em>Clamaverunt rursum omnes dicentes:</em> Non
hunc, sed Barrabam. Erat autem Barrabas latro.
Barrabas iste filius magistri eorum interpretatur, id
est, diaboli, qui magister fuit vel huic latroni in
scelere suo, vel Judaeis in impietate perfidiae suae.
<nobr><sub></sub></nobr> «Non reprehendimus, o Judaei, quod per Pascha
liberatis nocentem, sed quod occiditis innocentem:
quod tamen nisi fieret, verum Pascha non fieret. Sed
umbra veritatis a Judaeis {628} errantibus tenebatur,
ut mirabili dispensatione divinae sapientiae, per homines
fallaces, ejusdem umbrae veritas impleretur,
quia ut verum Pascha fieret, Christus velut ovis immolabatur.»
</p><h4>CAPUT XIX. VERS. 1.</h4>---<em>Tunc apprehendit Pilatus
Jesum, et flagellavit.</em> «
<br>@ <nobr><sub></sub></nobr> Ex S. Aug., tract. CXVI, num. 1-9. Hoc Pilatus non ob aliud
fecisse credendus est, nisi ut ejus injuriis Judaei
satiati, sufficere sibi existimarent, et usque ad ejus
mortem saevire desisterent. Ad hoc pertinet, quod
<nobr><sub></sub></nobr> idem praeses cohortem suam permisit facere quae
sequuntur. (VERS. 2, 3.) <em>Et milites plectentes coronam
de spinis, imposuerunt capiti ejus, et veste purpurea
circumdederunt eum, et veniebant ad eum et dicebant:</em>
Ave, rex Judaeorum; et dabant ei palmas [Ms. <em>alapas</em>].
Sic implebantur, quae de se praedixerat Christus; sic
martyres informabantur ad omnia, quae persecutoribus
libuisset facere, perferenda; sic paulisper occultata
tremenda potentia, commendabatur prius imitanda
patientia; sic regnum, quod de hoc mundo
non erat, superbum mundum non atrocitate pugnandi,
sed patiendi humilitate vincebat; sed [<em>Aug.,</em> sic]
illud granum multiplicandum seminabatur horribili
contumelia, ut mirabili pullularet in gloria
<p>VERS. 4, 5.---[<em>Exiit iterum Pilatus foras et dicit</em>
<nobr><sub></sub></nobr> eis: Ecce adduco eum foras, ut cognoscatis quia in
eo nullam causam invenio.] Exiit ergo Jesus foras
portans spineam coronam, et purpureum vestimentum,
et dicit eis: Ecce homo. Hinc apparet non ignorante
Pilato haec a militibus facta, sive jusserit ea, sive
permiserit; illa scilicet causa quam supra diximus,
ut haec ejus ludibria inimici libentissime viderent, et
ulterius sanguinem non sitirent. Egreditur ad eos
Jesus portans spineam coronam et purpureum vestimentum,
non clarus imperio, sed plenus opprobrio;
et dicitur eis: <em>Ecce homo.</em> Si regi invidetis, jam
parcite, quia dejectum videtis: flagellatus est, spinis
coronatus est, ludibriosa veste amictus est, amaris
convitiis illusus est, alapis caesus est: fervet ignominia,
frigescat invidia. Sed non frigescit, inardescit
<nobr><sub></sub></nobr> potius, et increscit. (VERS. 6, 7.) <em>Cum enim vidissent
eum pontifices et ministri, clamabant dicentes:</em>
Crucifige, crucifige. Dicit eis Pilatus: Accipite eum
vos, et crucifigite; ego enim non invenio in eo causam.
Responderunt ei Judaei: Nos legem habemus, et secundum
legem debet mori, quia Filium Dei se fecit.
Ecce altera major invidia. Parva quippe illa videbatur,
velut affectatae illicito ausu regiae potestatis;
et tamen neutrum sibi Jesus mendaciter usurpavit;
sed utrumque verum est, et unigenitus est Dei Filius,
et rex ab eo [<em>Ms.,</em> a Deo] constitutus super Sion
montem sanctum ejus: et utrumque nunc demonstraret,
nisi quanto erat potentior, tanto mallet esse
patientior.
</p><p><nobr><sub></sub></nobr> VERS. 8.---<em>Cum ergo audisset Pilatus hoc verbum,
magis timuit:</em> et ingressus praetorium iterum, dicit ad
Jesum: Unde es tu? Jesus autem responsum non dedit
ei. Hoc silentium Domini nostri Jesu Christi non
semel factum, collatis omnium evangelistarum narrationibus
reperitur, et apud principes sacerdotum,
et apud Herodem
<br>@ <nobr><sub></sub></nobr> Defectum supple ex sancto Augustino loc. cit..» Tamen propter illa, quibus
noluit respondere, ad hoc data est de agno similitudo,
ut suo silentio non reus, sed innocens haberetur.
<strong>(VERS. 11.)</strong> <em>Respondit Jesus:</em> Non haberes adversum
me potestatem ullam, nisi tibi esset datum desuper.
Propterea, qui tradidit me tibi, majus peccatum
habet. «Ecce respondit, et tamen non ubique respondit
<nobr><sub></sub></nobr> 
<br>@ <nobr><sub></sub></nobr> Aug.: «Ecce respondit, et tamen ubicunque
non respondit, non sicut reus, etc.»; non sicut reus sive dolosus, sed sicut agnus,
hoc est, sicut simplex atque innocens, non aperuit
os suum. Proinde ubi non respondebat, sicut ovis
silebat; ubi respondebat, sicut pastor docebat. Discamus
ergo quod dixit, quod et per Apostolum docuit,
quia non est potestas nisi a Deo <strong>(Rom. XIII, 1)</strong>:
et quia plus peccat qui potestati innocentem occidendum
livore tradit, quam potestas ipsa, si eum
cum timore alterius majoris potestatis occidit. Talem
quippe Deus Pilato dederat potestatem, ut esset
etiam sub Caesaris potestate. Quapropter, <em>non haberes,</em>
inquit, <em>adversum me potestatem ullam, id est,</em>
quantulamcunque habes, <em>nisi hoc ipsum,</em> quidquid
est, <em>tibi esset datum desuper.</em> Sed quoniam scio
quantum sit, (non enim tantum est, ut tibi omni
<nobr><sub></sub></nobr> modo liberum sit), <em>propterea qui tradidit me tibi,
majus peccatum habet.</em> Ille quippe me tuae potestati
tradidit invidendo, tu vero eamdem potestatem in
me exerciturus es metuendo Nec timendo quidem
praesertim {629} innocentem, homo hominem debet
occidere: sed tamen id zelando facere, multo magis
malum est quam timendo. Et ideo non ait verax
magister: Qui me tibi tradidit, ipse habet peccatum,
tanquam ille non haberet: sed ait, <em>majus habet peccatum,
ut etiam se habere intelligeret.</em> Neque enim
propterea illud nullum est, quia hoc majus est.
</p><p>VERS. 12.---<em>Exinde quaerebat Pilatus dimittere
eum.</em> Quid est hoc quod dictum est, <em>exinde, quasi
antea non quaerebat? Lege superiora,</em> et invenies
<nobr><sub></sub></nobr> jam dudum eum quaerere dimittere Jesum. <em>Exinde</em>
itaque intelligendum est, <em>propter hoc, id est, ex hac
causa, ne haberet peccatum occidendo innocentem
sibi traditum, quamvis minus peccans quam Judaei
qui illum ei tradiderant occidendum.</em> <em>Exinde ergo,
id est, ideo, ne hoc peccatum faceret </em>[<em>Ms.,</em> fieret],
non nunc primo, sed ab initio quaerebat eum dimittere.
<em>Judaei autem clamabant, dicentes:</em> Si hunc
dimittis, non es amicus Caesaris: omnis enim, qui se
regem facit, contradicit Caesari. Majorem timorem
se ingerere putaverunt Pilato, terrendo de Caesare,
ut occideret Christum, quam superius, ubi dixerant:
<em>Nos legem habemus, et secundum legem debet mori,
quia Filium Dei se fecit.</em> Eorum quippe legem ille
non timuit ut occideret, sed magis Filium Dei timuit
<nobr><sub></sub></nobr> ne occideret. Nunc vero non sic potuit contemnere
Caesarem, auctorem potestatis suae, quemadmodum
legem gentis alienae. (VERS. 13, 14.) <em>Adhuc
Pilatus, cum audisset hos sermones, adduxit foras
Jesum, et sedit pro tribunali in loco, qui dicitur lithostrotos,
Hebraice autem gabatha </em>[Ms., <em>Golgotha</em>].
Erat autem parasceve Paschae hora quasi sexta. Qua
hora sit Dominus crucifixus, propter evangelistae
alterius testimonium, [qui dixit]: <em>Erat autem hora
tertia, et crucifixerunt eum;</em> quoniam magna disceptatio
solet oboriri, cum ad ipsum locum, ubi crucifixus
narratur, ventum fuerit, ut potuerimus, si
Dominus voluerit, disseremus. Cum ergo pro tribunali
<nobr><sub></sub></nobr> sedisset Pilatus, <em>dicit Judaeis:</em> Ecce rex vester.
<strong>(VERS. 15.)</strong> <em>Illi autem clamabant:</em> Tolle, tolle, crucifige
eum. Dicit eis Pilatus: Regem vestrum crucifigam? Adhuc
terrorem quem de Caesare ingesserant superare
conatur, de ignominia eorum volens eos frangere dicendo:
<em>Regem vestrum crucifigam? Quos de ignominia
Christi mitigare non potuit:</em> sed timore mox vincitur.
</p><p>VERS. 16.---<em>Responderunt autem pontifices:</em> Non
habemus regem nisi Caesarem. Tunc ergo tradidit eis
illum, ut crucifigeretur. Apertissime quippe contra
Caesarem venire videretur, si regem se non habere
nisi Caesarem profitentibus, alium regem vellet intelligere
[<em>Aug.,</em> ingerere], dimittendo impunitum,
quem propter hos ausus ei tradiderant occidendum.
<em>Tradidit ergo illum eis, ut crucifigeretur.</em> Sed nunquid
<nobr><sub></sub></nobr> aliud et ante cupiebat, cum dicebat: <em>Accipite
eum vos, et crucifigite;</em> vel etiam superius: <em>Accipite
eum vos, et secundum legem vestram judicate eum?
Cur autem illi tantopere noluerunt, dicentes:</em> <em>Nobis
non licet interficere quemquam, et omni modo instantes,
ut non ab eis, sed a praeside occideretur,
et ideo eum occidendum accipere recusantes, si
nunc eum accipiunt occidendum? Aut si hoc non
fit, cur dictum est:</em> <em>Tunc ergo tradidit eis illum, ut
crucifigeretur? An aliquid interest? Plane interest,
non est enim dictum:</em> <em>Tunc ergo tradidit eis illum, ut
crucifigerent eum;</em> sed <em>ut crucifigeretur, id est, ut
judicio et potestate praesidis crucifigeretur.</em> Sed
ideo illis traditum dixit Evangelista, ut eos crimine
implicatos, a quo alieni esse conabantur, ostenderet:
<nobr><sub></sub></nobr> non enim Pilatus hoc faceret, nisi ut id quod
eos cupere cernebat, impleret. Quod ergo sequitur:
<em>Susceperunt autem Jesum, et eduxerunt, potest ad
milites jam referri apparitores praesidis.</em> Nam postea
evidentius dicitur: <em>Milites ergo cum crucifixissent
eum:</em> quamvis evangelista, etiamsi totum Judaeis
tribuit, merito facit; ipsi enim susceperunt quod
avidissime flagitaverunt, et ipsi fecerunt quidquid
ut fieret extorserunt.»
</p><p>VERS. 17.---«
<br>@ <nobr><sub></sub></nobr> Ex S. Aug., tract. CXVII, num. 1-5. Judicante atque damnante Pilato
pro tribunali Dominum Jesum Christum, hora quasi
sexta susceperunt eum et eduxerunt. <em>Et bajulans
sibi crucem, exivit in eum, qui dicitur Calvariae locum,
Hebraice Golgotha, ubi cum crucifixerunt.</em> Quid est
<nobr><sub></sub></nobr> ergo, quod Marcus evangelista ait, <em>Erat autem hora
tertia, et crucifixerunt eum</em> <strong>(Marc. XV, 25)</strong>, nisi quia
hora tertia crucifixus est Dominus linguis Judaeorum,
hora sexta manibus militum? Ut intelligamus
horam quintam jam fuisse transactam, {630} et aliquid
de sexta coeptum, quando sedit pro tribunali
Pilatus; quae dicta est a Joanne hora quasi sexta;
et cum duceretur ut in ligno cum duobus latronibus
configeretur, et juxta crucem ejus gererentur, quae
gesta narrantur, hora sexta integra compleretur:
ex qua hora usque ad nonam sole obscurato tenebras
factas, trium evangelistarum, Matthaei, Marci
et Lucae contestatur auctoritas. Sed quoniam Judaei
<nobr><sub></sub></nobr> facinus interfecti Christi a se in Romanos, id est,
Pilatum et ejus milites transferre conati sunt, propterea
Marcus subpressa ea hora, qua Christus a
militibus crucifixus est, quae agi sexta jam coeperat,
tertiam potius horam recordatus expressit, qua
hora intelliguntur apud Pilatum clamare potuisse,
<em>Crucifige, crucifige:</em> ut non illi tantum reperiantur
crucifixisse Jesum, id est, milites qui eum ligno
sexta hora suspenderunt, verum etiam Judaei, qui,
ut crucifigeretur, hora tertia clamaverunt. <em>Bajulans
ergo sibi crucem, exivit in eum qui dicitur Calvariae
locum, Hebraice autem Golgotha, ubi eum crucifixerunt.</em>
Et cum eo duos hinc et hinc, medium autem
Jesum. Isti duo latrones erant, sicut aliorum
evangelistarum narratione didicimus, cum quibus
<nobr><sub></sub></nobr> crucifixus est Christus; et inter quos fixus est Christus,
de quo praemissa dixerat prophetia: <em>Et inter
iniquos deputatus est</em> <strong>(Isa. LIII, 12)</strong>.
</p><p>VERS. 19, 20.---<em>Scripsit autem et titulum Pilatus,
et posuit super crucem.</em> Erat autem scriptum: Jesus
Nazarenus rex Judaeorum. Hunc ergo titulum multi
legerunt Judaeorum, quia prope civitatem erat locus,
ubi est crucifixus Jesus. Et erat scriptum Hebraice,
Graece, et Latine. Hae quippe tres linguae ibi prae
caeteris eminebant: Hebraea, propter Judaeos in lege
gloriantes; Graeca, propter gentium sapientes; Latina,
propter Romanos, multis ac pene omnibus jam
tunc gentibus imperantes. (VERS. 21, 22.) <em>Dicebant
ergo Pilato pontifices Judaeorum:</em> Noli scribere, rex
Judaeorum; sed quia dixit ipse: Rex sum Judaeorum.
<nobr><sub></sub></nobr> Respondit Pilatus: Quod scripsi, scripsi. O ineffabilem
vim divinae operationis, etiam in cordibus
ignorantium! Nonne occulta vox quaedam Pilato intus
quodam, si dici potest, clamore silentio [<em>Aug.,</em>
clamoso silentio] personabat, quod tanto ante in
Psalmorum litteris prophetatum est, <em>Ne corrumpas
tituli inscriptionem</em> <strong>(Tit. Psal. LVI)</strong>. Nunquid enim
propterea non erit verum, quia [<em>Ms.,</em> quod] Jesus ait:
<em>Rex sum Judaeorum? Si corrumpi non potest quod
Pilatus scripsit, corrumpi potest quod Veritas dixit?
Sed Judaeorum tantum rex est Christus, an et gentium?
imo et gentium.</em> Cum enim dixisset in Prophetia:
<em>Ego autem constitutus sum rex ab eo super
Sion montem sanctum ejus,</em> praedicans praeceptum
<nobr><sub></sub></nobr> Domini <strong>(Psal. II, 6)</strong>: ne propter Sion montem, solis
Judaeis eum regem [quisquam] diceret constitutum,
continuo subjecit: <em>Dominus dixit ad me:</em> Filius
meus es tu, ego hodie genui te: postula a me, et dabo
tibi gentes, et caetera. Cur ergo magnum volumus intelligi
in hoc titulo sacramentum, in quo scriptum
erat, <em>rex Judaeorum, si rex est Christus et Gentium?
Quia scilicet oleaster factus est particeps pinguedinis
olivae </em>[<em>Aug.,</em> oleae], non olea particeps facta
amaritudinis oleastri? Nam in eo quod de Christo
veraciter scriptus est titulus, <em>rex Judaeorum, qui
sunt intelligendi Judaei, nisi semen Abrahae, filii repromissionis,
qui sunt etiam filii Dei?</em> Quoniam <em>non</em>
<nobr><sub></sub></nobr> qui filii carnis, ait Apostolus, <em>hi filii Dei:</em> sed qui filii
promissionis, deputantur in semine <strong>(Rom. IX, 7, 8)</strong>.
Et gentes erant, quibus dicebat: <em>Si autem vos Christi,
ergo Abrahae semen estis, secundum promissionem
haeredes</em> <strong>(Galat. III, 29)</strong>. Rex ergo Judaeorum Christus,
sed Judaeorum circumcisione cordis; spiritu,
non littera: quorum laus non ex hominibus, sed ex
Deo est; pertinentium ad Jerusalem liberam matrem
nostram <strong>(Gal. IV, 26)</strong>, aeternam in coelis, Saram spiritalem,
ancillam et filios ejus de domo libertatis
ejicientem. Ideo enim Pilatus quod scripsit, scripsit,
quia Dominus Jesus, quod dixit, dixit.
</p><p>VERS. 23.---<em>Milites ergo, cum crucifixissent eum,
acceperunt vestimenta ejus, et fecerunt quatuor partes,
unicuique militi partem, et tunicam.</em> «
<br>@ <nobr><sub></sub></nobr> Ex S. Aug., tract. CXVIII, num. 2 Unde
<nobr><sub></sub></nobr> apparet quatuor fuisse milites, qui in eo crucifigendo
praesidi paruerunt. Manifeste quippe ait: <em>Milites
ergo cum crucifixissent eum, acceperunt vestimenta
ejus, et fecerunt quatuor partes, unicuique militi
partem, et tunicam;</em> subaudiendum est, acceperunt:
ut iste sit sensus: acceperunt vestimenta ejus,
et fecerunt quatuor partes, unicuique militi partem;
acceperunt et tunicam. Et sic locutus est ut de caeteris
{631} vestimentis nullam sortem missam esse videamus:
sed de tunica quam simul cum caeteris acceperunt,
sed non simul [<em>Ms.,</em> similiter] diviserunt.
De hac enim sequitur exponens: <em>Erat autem tunica
inconsutilis, desuper contexta per totum.</em> Cur autem
de illa sortem miserint narrans: <strong>(VERS. 24)</strong> <em>Dixerunt</em>
ergo ad invicem, inquit, <em>Non scindamus eam,</em>
<nobr><sub></sub></nobr> sed sortiamur de illa, cujus sit. Apparet itaque in
aliis vestibus aequales eos habuisse partes, ut sortiri
necesse non fuerit: in illa vero una non eos habere
potuisse singulas partes. «Quaerat forte aliquis quid
significet in tot partes vestimentorum facta divisio,
et de tunica illa sortitio? Quadripartita vestis Domini
nostri Jesu Christi quadripartitam ejus figuravit Ecclesiam,
toto scilicet qui quatuor partibus constat
terrarum orbe diffusam, et omnibus eisdem partibus
aequaliter, id est, concorditer distributam. Propter
quod alibi dicitur, missurum se Angelos suos, ut colligant
electos suos a quatuor ventis <strong>(Marc. XIII, 27)</strong>:
quod quid est, nisi a quatuor partibus mundi, oriente,
occidente, aquilone, et meridie? Tunica vero illa
<nobr><sub></sub></nobr> sortita omnium partium significat unitatem, quae
charitatis vinculo continetur. De charitate autem
locuturus Apostolus: <em>Supereminentiorem, inquit,</em>
<em>viam vobis demonstro</em> <strong>(I Cor. XII, 31)</strong>. Et alio loco
ait: <em>Cognoscere etiam supereminentem scientiae charitatem
Christi</em> <strong>(Ephes. III, 19)</strong>: Itemque alibi: <em>Super
omnia autem haec charitatem, quae est vinculum
perfectionis</em> <strong>(Coloss. III, 14)</strong>. Si ergo charitas et supereminentiorem
habet viam, et supereminet scientiae,
et super omnia praecepta est, merito vestis, qua significatur,
desuper contexta perhibetur. Inconsutilis
autem, ne aliquando dissuatur; et ad unum pervenit,
quia in unum omnes colligit; sicut in apostolis
<nobr><sub></sub></nobr> cum esset etiam ipse numerus duodenarius, id est,
quadripartitus in ternos, et omnes essent interrogati,
solus Petrus respondit: <em>Tu es Christus Filius
Dei vivi, et ei dicitur:</em> <em>Tibi dabo claves regni coelorum</em>
 <strong>(Matth. XVI, 16, 19)</strong>; tanquam ligandi et solvendi
solus acciperet (<em>Ms.,</em> acceperit) potestatem:
cum et illud unus pro omnibus dixerit, et hoc
cum omnibus tanquam personam gerens ipsius
unitatis acceperit; ideo unus pro omnibus, quia
unitas est in omnibus. Unde et hic cum dixisset,
<em>desuper</em> contexta, addidit, <em>per totum.</em> Quod
si referamus ad id quod significat, nemo est ejus
expers, qui pertinere inveniatur ad totum: a quo
toto, sicut Graeca indicat lingua, Catholica vocatur
Ecclesia. In sorte autem quid, nisi Dei gratia
<nobr><sub></sub></nobr> commendata est? Sic quippe in uno ad omnes pervenit,
cum sors omnibus placuit, quia et Dei
gratia in unitate ad omnes pervenit; et cum sors
mittitur, non personae cujusque vel meritis, sed occulto
Dei judicio ceditur. Nec ideo ista non aliquid
boni significasse quis dixerit, quia per malos facta
sunt; non scilicet per eos qui Christum secuti, sed
qui sunt persecuti. Quid enim de ipsa cruce dicturi
sumus, quae certe similiter ab inimicis atque impiis
Christo facta et impacta est? Et tamen ea significari
recte intelligitur, quod ait Apostolus: <em>Quae est
latitudo, et longitudo, et altitudo, et profundum</em>
 <strong>(Ephes. III, 18)</strong>. Lata est quippe in transverso ligno,
quo extenduntur pendentis manus, et significat opera
bona in latitudine charitatis; longa est a transverso
<nobr><sub></sub></nobr> ligno usque ad terram, ubi dorsum et pedes figuntur,
et significat perseverantiam in longitudine temporis,
usque ad finem; alta est in cacumine, quod a
transverso ligno sursum rursus extenditur [<em>Aug.</em>
quo transversum lignum sursum versus exceditur],
et significat supernum finem quo cuncta opera referuntur,
quoniam cuncta quae latitudine ac longitudine
bene ac perseveranter fiunt, propter altitudinem
divinorum facienda sunt praemiorum; profunda
est in ea parte, qua in terra figitur: ibi quippe
occulta est, nec videri potest, sed cuncta ejus apparentia
et eminentia inde consurgunt; sicut bona
nostra de profunditate gratiae Dei, quae comprehendi
ac dijudicari non potest, universa procedunt. Sed
et si crux Christi hoc solum significet, quod ait
<nobr><sub></sub></nobr> Apostolus: <em>Qui autem sunt Jesu Christi, carnem
suam crucifixerunt cum passionibus et concupiscentiis</em>
 <strong>(Gal. V, 24)</strong>, quam magnum bonum est? Nec tamen
hoc facit, nisi concupiscens adversus carnem spiritus
bonus, cum illam crucem Christi fecerit inimicus,
id est, spiritus malus. Postremo quid est quod
omnes noverunt signum crucis Christi [<em>Aug.,</em> signum
Christi], nisi crux Christi? Quod signum, nisi adhibeatur
sive frontibus credentium, sive ipsi aquae ex
qua regenerantur, sive oleo quo charismate [<em>Al.,</em>
crismate] {632} unguntur, sive sacrificio quo aluntur,
<nobr><sub></sub></nobr> nihil eorum rite perficitur. Quomodo ergo per
id quod mali faciunt, nihil boni significatur, quando
per crucem Christi quam fecerunt mali, in celebratione
sacramentorum eius bonum nobis omne signatur?»
</p><p>«
<br>@ <nobr><sub></sub></nobr> Ex S. Aug., tract. CXIX, num. 1-6. Crucifixo Domino, postquam divisio vestimentorum
ejus etiam missa sorte completa est, quae
deinde narret Joannes evangelista, videamus. (VERS.
25-27) <em>Et milites quidem haec fecerunt.</em> Stabant autem
juxta crucem Jesu mater ejus, et soror matris
ejus Maria Cleophae et Maria Magdalene. Cum
vidisset ergo Jesus matrem et discipulum stantem,
quem diligebat, dicit matri suae: Mulier,
en filius tuus. Deinde dicit discipulo: Ecce mater
tua. Et ex illa hora accepit eam discipulus in
<nobr><sub></sub></nobr> sua. Haec nimirum est illa hora, de qua Jesus aquam
conversurus in vinum dixerat matri: <em>Quid mihi et
tibi est mulier? Nondum venit hora mea</em> <strong>(Joan. II, 4)</strong>.
Hanc itaque horam praedixerat, quae tunc nondum
venerat, in qua deberet agnosci a matre moriturus,
de qua fuerat mortaliter natus. Tunc ergo divina
facturus, non divinitatis, sed infirmitatis matrem,
velut incognitam refellebat [<em>Aug.,</em> repellebat]: nunc
autem humana jam patiens, ex qua fuerat factus
homo, affectu commendabat humano. Tunc enim
qui Mariam creaverat, innotescebat virtute; nunc
vero quem Maria pepererat, pendebat in cruce. «Mortalis
igitur insinuatur locutus [<em>Ms.</em> et Aug., Moralis
insinuatur locus]. Facit quod faciendum admonet, et
exemplo suo suos instruxit praeceptor bonus, ut a
<nobr><sub></sub></nobr> filiis piis impendatur cura parentibus: tanquam lignum
illud ubi erant fixa membra morientis, etiam
cathedra fuerit magistri docentis
<br>@ <nobr><sub></sub></nobr> Supple ex Aug. loc. cit.: «Nam cur hoc fecerit,
quod sequitur indicat; ait enim Evangelista:
<nobr><sub></sub></nobr> <em>Et ex illa hora, etc.</em>». <em>Ex illa hora accepit
eam discipulus in sua, de semetipso dicens.</em> Sic
quippe commemorare se solet, quod eum diligebat
Jesus: qui utique omnes, sed ipsum prae caeteris
et familiarius diligebat, ita ut in convivio super
pectus suum discumbere faceret: credo, ut istius
Evangelii, quod per eum fuerat praedicaturus, divinam
excellentiam hoc modo altius commendaret.
</p><p>VERS. 28-30.---<em>Postea sciens Jesus quia omnia
consummata sunt, ut consummaretur Scriptura, dicit:</em>
Sitio. Vas ergo positum erat aceto plenum. Illi autem
spongiam plenam aceto hyssopo circumponentes obtulerunt
ori ejus. Cum ergo accepisset Jesus acetum, dixit:
<nobr><sub></sub></nobr> Consummatum est. Et inclinato capite tradidit spiritum.
Quis potest quae facit ita disponere, quomodo
disposuit homo iste qui passus est [<em>Aug.,</em> quae passus
est]? Sed homo mediator Dei et hominum; homo,
de quo praedictum legitur, et homo est, et quis
agnoscit eum? Quoniam omnes per quos haec fiebant,
videbant hominem, sed non cognoscebant
Deum
<br>@ <nobr><sub></sub></nobr> Aug.: «Quoniam homines, per quos haec fiebant,
non agnoscebant hominem Deum.». Homo namque apparebat, qui Deus latebat;
patiebatur haec omnia qui apparebat, et idem ipse
disponebat haec omnia qui latebat. Vidit ergo quoniam
consummata sunt omnia quae oportebat ut
<nobr><sub></sub></nobr> fierent, antequam acciperet acetum et traderet spiritum,
atque ut hoc etiam consummaretur, quod ait
Scriptura: <em>Et in siti mea potaverunt me aceto</em> <strong>(Psal.
LXVIII, 22)</strong>. <em>Sitio, inquit;</em> tanquam diceret: hoc minus
fecistis, date quod estis. Judaei quippe ipsi erant
acetum, degenerantes a vino patriarcharum et prophetarum;
et tanquam de pleno vase, de iniquitate
mundi hujus impleti, cor habentes velut spongiam
cavernosis quodammodo atque tortuosis latibulis
fraudulentum. Hyssopum autem cui circumposuerunt
spongiam aceto plenam, quoniam herba humilis est
et pectus purgat, ipsius Christi humilitatem congruenter
accipimus: quam circumdederunt, et se
circumvenisse putaverunt. Unde illud in Psalmo:
<em>Asperges me hyssopo, et mundabor</em> <strong>(Psal. L, 9)</strong>.
<nobr><sub></sub></nobr> Christi namque humilitate mundamur: quia nisi
humiliasset semetipsum, factus obediens Patri usque
ad mortem crucis, utique sanguis ejus in peccatorum
remissionem, hoc est, in nostram mundationem non
fuisset effusus. Nec moveat quomodo spongiam ori
ejus potuerint admovere, qui in cruce fuerat exaltatus
a terra. Sicut enim apud alios evangelistas
legitur, quod hic praetermisit, in arundine est factum,
{633} ut spongia talis potus ad crucis sublimia
levaretur. Per arundinem vero Scriptura significabatur,
quae implebatur hoc facto. Sicut enim
lingua dicitur vel Graeca, vel Latina, vel alia quaelibet
sonum significans qui lingua promitur, sic
arundo dici potest littera, quae arundine scribitur;
sed significantius sonos [<em>Aug.,</em> sonos significantes]
<nobr><sub></sub></nobr> vocis humanae usitatissime dicimus linguam: Scripturam
vero arundinem dici quo minus est usitatum,
eo magis est mystice figuratum. <em>Cum ergo accepisset
Jesus acetum, dixit:</em> Consummatum est. Quid
nisi quod propheta tanto ante [<em>Al.,</em> paulo ante] tempore
praedixerat? Deinde quia nihil remanserat,
quod antequam moreretur fieri adhuc oportebat,
tanquam ille qui potestatem habebat ponendi animam
suam et iterum sumendi eam, peractis omnibus
quae ut peragerentur exspectabat, <em>inclinato capite
tradidit spiritum.</em> Quis ita dormit quando voluerit,
sicut Jesus mortuus est quando voluit? Quis
ita vestem deponit quando voluerit, sicut se carne
exuit quando voluit? Quis ita cum voluerit abit,
<nobr><sub></sub></nobr> quomodo cum voluit obiit? Quanta speranda vel timenda
potestas est judicantis, si apparuit tanta morientis?»
</p><p>«
<br>@ <nobr><sub></sub></nobr> Ex S. Aug., tract. CXX, num. 1-7. Posteaquam Dominus Jesus, peractis omnibus
quae ante suam mortem peragi oportere praesciebat,
quando voluit tradidit spiritum, quae deinde secuta
sint evangelista narrante videamus. <strong>(VERS. 31.)</strong>
<em>Judaei</em> ergo, inquit, <em>quoniam parasceve erat, ut non
remanerent in cruce corpora sabbato</em> (erat enim magnus
dies ille sabbati), rogaverunt Pilatum ut frangerentur
eorum crura, et tollerentur. Non crura tollerentur,
sed hi quibus ideo frangebantur ut morerentur,
et auferrentur ex ligno: ne pendentes in
<nobr><sub></sub></nobr> crucibus, magnum diem festum sui diuturni cruciatus
horrore foedarent.
</p><p>VERS. 32-34.---<em>Venerunt ergo milites, et primi
quidem fregerunt crura, et alterius qui crucifixus erat
cum eo.</em> Ad Jesum autem cum venissent, ut viderunt
eum jam mortuum, non fregerunt ejus crura. Sed
unus militum lancea latus ejus aperuit, et continuo
exivit sanguis et aqua. Eleganti vigilantique verbo
evangelista usus est, ut non diceret: <em>Latus ejus
percussit, aut vulneravit, aut quid aliud;</em> <em>sed aperuit:</em>
ut illic quodammodo vitae ostium panderetur,
unde sacramenta Ecclesiae manaverunt, sine quibus
ad vitam quae vera vita est, non intratur. Ille sanguis
in remissionem fusus est peccatorum; aqua illa
salutare temperavit poculum: haec et lavacrum
<nobr><sub></sub></nobr> praestat et potum. Hoc praenuntiabat quod Noe in
latere arcae ostium facere jussus est, qua intrarent
animalia quae non erant diluvio peritura, quibus
praefigurabatur Ecclesia <strong>(Gen. VI, 16)</strong>. Propter hoc
prima mulier facta est de viri latere dormientis,
et appellata est vita materque vivorum <strong>(Gen.
II, 22, seq.)</strong>. Magnum quippe significavit bonum,
ante magnum praevaricationis malum, in habitu
jacentis ac dormientis. Et hic secundus Adam inclinato
capite in cruce dormivit, ut inde formaretur
ei conjux quae de latere dormientis effuxit. O mors,
unde mortui reviviscunt! (VERS. 36, 37.) <em>Facta enim</em>
sunt haec, inquit, <em>ut Scriptura impleretur:</em> Os non comminuetis
ex eo. Et iterum alia Scriptura dicit: Videbunt,
in quem transfixerunt. Duo testimonia de
<nobr><sub></sub></nobr> Scripturis reddidit singulis rebus, quas factas narravit.
Nam quia dixerat: <em>Ad Jesum autem cum venissent,
non fregerunt ejus crura, ad hoc pertinet
testimonium:</em> <em>Os non comminuetis ex eo:</em> quod praeceptum
est eis qui celebrare Pascha jussi sunt ovis
immolatione in veteri lege, quae Dominicae passionis
umbra praecesserat. Unde <em>Pascha nostrum immolatus
est Christus</em> <strong>(I Cor. V, 7)</strong>: de qua [<em>Aug.,</em> de quo]
et Isaias propheta praedixerat: <em>Sicut ovis ad immolandum
ductus est</em> <strong>(Isai. LIII, 7)</strong>. Item [quia] subjunxerat
dicens: <em>Sed unus militum lancea latus ejus aperuit,
ad hoc pertinet alterum testimonium:</em> <em>Videbunt,
in quem compunxerunt:</em> ubi promissus est
Christus in ea qua crucifixus est carne venturus.
</p><p><nobr><sub></sub></nobr> VERS. 38, 39.---<em>Post haec autem rogavit Pilatum
Joseph ab Arimathia, eo quod esset discipulus Jesu,
occultus autem propter metum Judaeorum, ut tolleret
corpus Jesu:</em> et permisit Pilatus. Venit ergo et tulit
corpus Jesu: Venit autem et Nicodemus, qui venerat
ad Jesum nocte primum, ferens mixturam myrrhae et
aloes, quasi libras centum. Non ita distinguendum
est, ut dicamus, <em>primum ferens mixturam myrrhae;</em> sed
hoc, quod dictum est <em>primum,</em> ad superiorem sensum
pertinet, <em>venerat enim Nicodemus ad Jesum nocte
primum:</em> quod idem Joannes narravit in prioribus
Evangelii sui {634} partibus <strong>(Joan. III, 2)</strong>. Hic ergo
intelligendum est, ad Jesum non tunc solum, sed
<nobr><sub></sub></nobr> tunc primum venisse Nicodemum; ventitasse [<em>Ms.,</em>
venit] autem postea, ut fieret audiendo discipulus:
quod modo certe in revelatione corporis beatissimi
Stephani fere omnibus gentibus declaratur. (VERS.
41) <em>Erat autem in loco ubi crucifixus est, hortus, et
in horto monumentum novum, in quo nondum quisquam
positus fuerat.</em> Sicut in Mariae virginis utero
nemo ante illum, nemo post illum conceptus est, ita
in hoc monumento nemo ante illum, nemo post illum
sepultus est. <strong>(VERS. 42.)</strong> <em>Ibi ergo propter parascevem
Judaeorum, quia juxta erat monumentum, posuerunt
Jesum.</em> Acceleratam vult intelligi sepulturam, ne
advesperasceret: quando jam propter parascevem,
quam coenam puram Judaei Latine, usitatius praeparationem
apud nos vocant, facere tale aliquid non
<nobr><sub></sub></nobr> licebat.»
</p><p>
</p><h4>CAPUT XLI.</h4>
<em>Resurrectionis similiter manifestatio declaratur, qua
Maria Magdalene Petro et Joanni nuntiat sublatum
corpus de monumento.</em> Quibus occurrentibus ac
reversis, ipsa post angelicam visionem visum a se
Dominum aestimans hortulanum, proprio mox ab eo
revocatur ex nomine. Quem cognitum jubetur protinus
discipulis nantiare.
<h4>CAPUT XX, VERS. 1.</h4>---<em>Una autem sabbati, Maria
Magdalene venit mane, cum adhuc tenebrae essent, ad
monumentum;</em> et vidit lapidem sublatum a monumento.
«Una sabbati, quam jam diem Dominicam
propter Domini resurrectionem mos Christianus appellat:
quem Matthaeus solus in evangelistis primam
sabbati nominavit.» <strong>(VERS. 2.)</strong> <em>Cucurrit ergo,</em> et venit
<nobr><sub></sub></nobr> ad Simonem Petrum, et ad alium discipulum quem
amabat Jesus, et dicit eis: Tulerunt Dominum de
monumento, et nescio ubi posuerunt eum. Amore nimio
turbata, dum quem quaesivit non invenit, cucurrit
discipulis nuntiare, ut aut secum quaererent,
aut secum dolerent ablatum Dominum:
quem Dominum nominare non metuit, dum corpus
illius tantummodo quaereret in sepulcro. (VERS.
3, 4.) <em>Exiit ergo Petrus et ille alius discipulus,
et venerunt ad monumentum.</em> Currebant autem duo
simul, et ille alius discipulus praecucurrit citius
Petro, et venit prior ad monumentum. «Advertenda
hic et commendanda est recapitulatio, quomodo
reditum est ad id quod fuerat praetermissum:
et tanquam, si hoc [<em>Aug.,</em> et tamen quasi hoc] sequeretur,
<nobr><sub></sub></nobr> adjunctum est. Cum enim jam dixisset.
<em>Venerunt ad monumentum, regressus est ut narraret
quomodo venerunt, atque ait:</em> <em>Currebant autem duo
simul, etc.</em> Ubi ostendit, quod praecurrens ad monumentum
prior venerit ille alius discipulus, quem
seipsum significat; sed tanquam de alio more sanctae
Scripturae cuncta narrat
<br>@ <nobr><sub></sub></nobr> Hucusque ex S. Augustino..»
<p>VERS. 5.---<em>Et</em> cum se inclinasset, inquit, <em>vidit posita
linteamina, non tamen introiit.</em> «
<br>@ <nobr><sub></sub></nobr> Ex S. Greg., hom. 22, num. 2-5. Quod vero Maria
Magdalene venit ad monumentum, cum adhuc tenebrae
essent, juxta historiam notatur hora; juxta intellectum
vero mysticum, requirentis signatur intelligentia. Maria
enim auctorem omnium quem carne viderat mortuum
<nobr><sub></sub></nobr> quaerebat in monumento; et quia nunc [<em>Al.,</em>
hunc] minime invenit, furatum credidit. Adhuc
ergo erant tenebrae, cum venit ad monumentum. Cucurrit
citius, discipulis nuntiavit: sed illi prae caeteris
cucurrerunt, qui prae caeteris amaverunt, videlicet
Petrus et Joannes. <em>Currebant autem duo simul,
sed Joannes praecucurrit citius Petro, et venit prior ad
monumentum, et </em>[<em>Greg.,</em> sed] ingredi non praesumpsit,
venit vero posterior [Petrus], et intravit.»
Iste vero cursus duorum discipulorum magnum habet
mysterium. Quid enim per Joannem, qui prior
venit ad monumentum, et non intravit, nisi Synagoga
significatur? Quid per Petrum, nisi Ecclesia
ex gentibus congregata demonstratur, quae posterius
vocata, et prior intravit? Cucurrerunt enim pariter
<nobr><sub></sub></nobr> Gentilitas et Synagoga per hujus saeculi successiones,
sed non pari intelligentia veniebant. {635}
«Venit Synagoga prior ad monumentum, sed minime
intravit: quia legis quidem mandata percepit, prophetias
de incarnatione ac passione Dominica audivit,
sed credere in mortuum noluit. Vidit enim Joannes
posita linteamina, non tamen introivit, quia videlicet
Synagoga et Scripturae sacrae sacramenta
cognovit, et tamen ad fidem passionis Dominicae
credendo intrare distulit: quem diu longe lateque
prophetavit, praesentem vidit et renuit; hominem
esse despexit, Deum carne mortalem factum credere
noluit. Quid ergo est, nisi quia et citius cucurrit, et
tamen ante monumentum vacua stetit? <strong>(VERS. 6.)</strong>
<em>Venit autem Simon Petrus subsequens eum,</em> et introivit
<nobr><sub></sub></nobr> in monumentum. Quia secuta posterior Ecclesia
Gentium, mediatorem Dei et hominum, hominem
Christum Jesum, et cognovit carne mortuum,
et viventem credidit Deum. <strong>(VERS. 7.)</strong> <em>Vidit
linteamina posita, et sudarium quod fuerat super
caput ejus, non cum linteaminibus positum, sed separatim
involutum in uno</em> (Al., <em>in unum locum</em>] loco.
Quid est quod sudarium capitis Domini cum linteaminibus
non invenitur in monumento, nisi quia attestante
Paulo: <em>Caput Christi Deus est</em> <strong>(I Cor. XI, 3)</strong>,
et divinitatis incomprehensibilia sacramenta ab infirmitatis
nostrae cognitione disjuncta sunt, ejusque
potentia creaturae transcendit naturam? Et notandum
quod non solum separatim, sed etiam involutum
inveniri dicitur [<em>Greg.</em> addit: in unum locum].
<nobr><sub></sub></nobr> Linteum quippe quod involvitur, ejus nec initium,
nec finis aspicitur. Recte ergo sudarium capitis involutum
inventum est, quia celsitudo divinitatis nec
coepit esse, nec desinit. Bene autem additur, <em>in
uno loco, quia in scissura mentium Deus non est.</em>
Deus quippe in unitate est, et illi ejus habere gratiam
merentur, qui se ab invicem per sectarum
scandala non dividunt.» Potest quippe [<em>Ms.,</em> quoque]
per sudarium passio Christi Domini nostri designari,
cujus passionis sacramenta infidelibus sunt
involuta: «quia quem videbant carne mortalem,
Deum esse immortalem non credebant. Sudarium
ergo quod super caput ejus fuerat seorsum invenitur,
<nobr><sub></sub></nobr> quia ipsa passio Redemptoris nostri longe a nostra
passione disjuncta est; quoniam ipse sine culpa
pertulit, quod nos cum culpa toleramus. Ipse sponte
morti succumbere voluit, ad quam nos venimus inviti.
Sequitur: <strong>(VERS. 8)</strong> <em>Tunc ergo introivit et ille
discipulus, qui venerat prior ad monumentum.</em> Postquam
introivit Petrus, ingressus est et Joannes.
Posterior intravit, qui prior venerat. Notum est quod
in fine mundi, ad Redemptoris fidem etiam Judaea
colligetur, Paulo attestante, qui ait: <em>Donec plenitudo
gentium intraret, et sic omnis Israel salvus
fieret</em> <strong>(Rom. XI, 25, 26)</strong>.
</p><p><em>Et vidit et credidit.</em> Quid ergo vidit, et quid credidit?
Vidit linteamina posita, et credidit quod mulier
dixerat, de monumento Dominum fuisse sublatum.»
<nobr><sub></sub></nobr> 
<br>@ <nobr><sub></sub></nobr> Hucusque ex S. Gregorio. Adhuc enim tenebrae erant in monumento, id est,
in mentibus illorum: ideo sequitur et dixit: (VERS.
9, 10) <em>Nondum enim sciebant Scripturam quia oportuit
eum a mortuis resurgere.</em> Abierunt ergo iterum
discipuli ad semetipsos; id est, ubi habitabant, et
unde ad monumentum cucurrerant. <strong>(VERS. 11.)</strong> <em>Maria
autem stabat ad monumentum foris plorans.</em> Haec
Maria «
<br>@ <nobr><sub></sub></nobr> Ex S. Gregorio, hom. 25, num. 1-7. postquam venit ad monumentum, ibique
corpus Dominicum non invenit, sublatum credidit,
atque discipulis nuntiavit: qui venientes viderunt,
atque ita esse, ut mulier dixerat, crediderunt, et de
his protinus scriptum est: <em>Abierunt ergo discipuli ad
semetipsos.</em> Ac deinde subjungitur: <em>Maria autem stabat
ad monumentum foris plorans.</em> Qua in re pensandum
est hujus mulieris mentem quanta vis amoris
<nobr><sub></sub></nobr> accenderat, quae a monumento Domini, etiam
discipulis recedentibus non recedebat. Exquirebat
quem non invenerat, flebat inquirendo, et amoris
sui igne succensa ejus, quem ablatum credidit, ardebat
desiderio:» et oculi qui Dominum quaesierant
et non invenerant, lacrymis jam exundabant; amplius
dolentes quod fuerat ablatus de monumento,
quam quod fuerat occisus in ligno: quoniam magistri
tanti, cujus ei vita subtracta fuerat, nec memoria
remanebat. «Unde contigit ut eum sola tunc
videret, quae remansit ut quaereret: quia nimirum
virtus boni operis perseverantia est: ut voce Veritatis
dicitur: <em>Qui autem perseveraverit usque in finem,
his salvus erit</em> <strong>(Matth. X, 22)</strong>. Ista itaque quae sic
<nobr><sub></sub></nobr> amabat, quae se ad monumentum quod perspexerat,
iterum inclinat, videamus quo fructu vis amoris in ea
ingeminat opus inquisitionis. Sequitur:
</p><p>{636} VERS. 12.---<em>Vidit duos angelos in albis sedentes,
unum ad caput, et unum ad pedes, ubi positum
fuerat corpus Jesu.</em> Quid est quod in loco Dominici
corporis duo angeli videntur, unus ad caput, atque
alius ad pedes sedens, nisi quod Latina lingua angelus
nuntius dicitur, et ille ex passione sua nuntiandus
erat, qui et Deus est ante saecula, et homo in
fine saeculorum? Quasi ad caput sedet angelus, cum
per Apostolum dicatur
<br>@ <nobr><sub></sub></nobr> Greg.: «Cum per apostolum Joannem praedicatur.», quia <em>in principio erat Verbum,
et Verbum erat apud Deum,</em> et Deus erat Verbum
<nobr><sub></sub></nobr> <strong>(Joan. I, 1)</strong>. Et quasi ad pedes sedet angelus,
cum dicitur: <em>Et Verbum caro factum est, et habitavit
in nobis.</em> Possumus autem [<em>Ms.,</em> etiam] per duos angelos
duo testamenta cognoscere, unum prius, et
aliud sequens. Qui videlicet angeli per locum Dominici
corporis sibimetipsis sunt conjuncti, quia nimirum
utraque testamenta, dum pari sensu incarnatum
et mortuum, ac resurrexisse Dominum nuntiant,
quasi testamentum prius ad caput, et testamentum
posterius ad pedes sedet. Requirunt Mariam angeli
dicentes: <strong>(VERS. 13)</strong> <em>Mulier, quid ploras? Dicit eis:</em>
Quia tulerunt Dominum meum a monumento, et nescio
ubi posuerunt eum. Ipsa namque sacra eloquia, quae
in nobis lacrymas amoris excitant, propter bonitatem
Salvatoris nostri et memoriam mortis illius
<nobr><sub></sub></nobr> quam passus est pro nostro amore, easdem lacrymas
consolantur, dum nobis Redemptoris nostri speciem
promittunt.» Angeli interrogaverunt, <em>Quid
ploras? Quasi dixissent:</em> Non est opus mortuum plorare,
quem viventem credere debes. At illa ait: <em>Tulerunt
Dominum meum, et nescio ubi posuerunt eum.</em>
Dominum suum vocans Domini sui corpus exanime,
a parte totum significans; sicut omnes confitemur
Jesum Christum Filium Dei unicum Dominum nostrum,
quod utique simul est et Verbum, et anima,
et caro: crucifixum tamen et sepultum, cum sola
ejus sepulta sit caro. <em>Et</em> nescio, inquit, <em>ubi posuerunt
eum.</em> Haec erat causa major doloris, quod nesciebat
quo iret ad consolandum dolorem; sed prope erat
hora qua tristitia ejus verteretur in gaudium. Unde
<nobr><sub></sub></nobr> sequitur: <strong>(VERS. 14)</strong> <em>Haec cum dixisset, reversa </em>[Al.,
<em>conversa</em>] est retrorsum, et vidit Jesum stantem, et nesciebat
quia Jesus esset. «Notandum quod Maria quae
adhuc de Domini resurrectione dubitabat, retrorsum
conversa est ut videret Jesum: quia videlicet per
eamdem dubitationem suam, quasi terga [<em>Greg.,</em> tergum]
in Domini faciem miserat, quem resurrexisse
minime credebat. Sed quia amabat et dubitabat, videbat,
et non cognoscebat, eumque illi et amor ostenderat
et dubietas abscondebat. Cujus adhuc ignorantia
exprimitur, cum infertur: <strong>(VERS. 15)</strong> <em>Et nesciebat
quia Jesus esset.</em> Qui dicit ei: Mulier, quid
ploras? Quem quaeris? Interrogatur doloris causa, ut
augeatur desiderium, quatenus cum nominaret quem
quaereret, in amore ejus ardentius aestuaret. <em>Illa</em>
<nobr><sub></sub></nobr> existimans quia hortulanus esset, dicit ei: Domine, si
tu sustulisti eum, dicito mihi ubi posuisti eum, et ego
eum tollam. Forsitan nec errando haec mulier erravit,
quae Jesum hortulanum credidit. An non ei spiritaliter
hortulanus erat, qui in ejus pectore per amoris
sui semina virtutum virentia plantabat sata? «Sed
quid est, quod viso eo, quem hortulanum credidit,
cui necdum dixerat quem quaerebat, ait ei: <em>Domine,
si tu sustulisti eum, dicito mihi, etc.</em>» Nemo calumnietur
mulierem, quod hortulanum dixerit Dominum,
et Jesum magistrum. Ibi enim rogabat, hic noscebat
[<em>Al.,</em> agnoscebat]; ibi honorabat hominem a quo beneficium
<nobr><sub></sub></nobr> postulabat, hic recolebat doctorem a quo
discernere humana et divina discebat. Appellabat
Dominum cujus ancilla non erat, ut perveniret ad
Dominum cujus erat. Aliter ergo Dominum dixit:
<em>Sustulerunt Dominum meum:</em> aliter autem: <em>Domine,
si tu sustulisti illum, ibi ex veritate, hic ex honore.</em>
Quaerebat itaque, et non dicebat, quae <em>eum dixit:</em>
<em>Domine, si tu sustulisti eum.</em> «Hoc habet vis amoris,
hoc agere solet in animo, ut quem ipse semper cogitat,
nullum alium credat ignorare. Recte et haec
mulier, quem quaerit non dicit, et tamen dicit, <em>si tu
sustulisti eum, quia alteri non putat incognitum, quem
sic ipsa continuo plangit desiderio.</em>
</p><p>VERS. 16.---<em>Dicit ei Jesus:</em> Maria. Postquam eam
communi vocabulo appellavit ex sexu, et agnitus non
<nobr><sub></sub></nobr> est, vocat ex nomine. Ac si aperte ei dicat: Recognosce
eum a quo recognosceris. Perfecto quoque
viro dicitur: <em>Novi te ex nomine</em> <strong>(Exod. XXXIII, 12)</strong>; {637}
quia homo, commune omnium nostrum vocabulum
est, Moyses vero proprium, cui recte dicitur quia ex
nomine scitur: ac si aperte Dominus dicat, non te
generaliter ut caeteros, sed specialiter scio. Maria
ergo, quae vocatur ex nomine, recognoscit auctorem,
atque eum protinus <em>Rabboni, id est magistrum vocat,
quia et ipse erat qui quaerebatur exterius, et ipse
eam interius ut quaereret, docebat.</em> Jam vero ab
evangelista non subditur quid mulier fecerit, sed ex
eo innuitur quod audivit, cui dicitur: <em>Noli me tangere,
nondum enim ascendi ad Patrem meum.</em> In his
namque verbis ostenditur, quod Maria amplecti voluit
<nobr><sub></sub></nobr> ejus vestigia, quem recognovit. Sed ei magister
dicit: <em>Noli me tangere;</em> non quia post resurrectionem
Dominus tactum renuit feminarum, cum de
duabus ad sepulcrum ejus [venientibus] scriptum
sit: <em>Accesserunt et tenuerunt pedes ejus</em> <strong>(Matth.
XXXVIII, 9)</strong>. Sed cur tangi non debeat, ratio quoque
additur, cum subinfertur: <em>Nondum enim ascendi
ad Patrem meum.</em> In corde etenim nostro tunc
Jesus ascendit ad Patrem, cum aequalis creditur Patri.
Nam quisquis eum aequalem Patri non credit,
adhuc in ejus pectore ad Patrem Dominus non ascendit.
Ille ergo Jesum veraciter tangit, qui Patri Filium
coaeternum credit.
</p><p><em>Vade autem ad fratres meos, et dic eis:</em> Ascendo
ad Patrem meum et ad Patrem vestrum, ad Deum
<nobr><sub></sub></nobr> meum et Deum vestrum. Cum <em>meum</em> dicat et <em>vestrum,</em>
cur non communiter dicit <em>nostrum? Sed distincte
loquens indicat quia eumdem Patrem et Deum similiter
habet ipse, quem nos </em>[<em>Ms.</em> melius: dissimiliter
habet ipse, quam nos]. <em>Ascendo ad Patrem meum,
videlicet per naturam;</em> <em>et Patrem vestrum per gratiam;</em>
<em>ad</em> Deum meum, quia descendi, <em>ad Deum vestrum,
quia ascendetis </em>[<em>Ms.,</em> ascendistis]. Quia enim
et ego homo, Deus mihi est; quia vos ab errore liberati
estis [<em>Ms.,</em> liberat], Deus est vobis. Distincte
ergo mihi Pater et Deus est; quia quem ante saecula
Deum genuit, hominem in fine saeculorum me [<em>Ms.,</em>
mecum] creavit. <strong>(VERS. 18.)</strong> <em>Venit Maria Magdalene</em>
<nobr><sub></sub></nobr> annuntians discipulis: Quia vidi Dominum. Et haec
dixit mihi. Ecce humani generis culpa ibi abscinditur,
unde processit. Quia enim in paradiso mulier
viro propinavit mortem, a sepulcro mulier viris annuntiavit
vitam, et dicta sui vivificatoris narrat, quae
mortiferi serpentis verba narraverat. Ac si humano
generi non verbis Dominus, sed rebus dicat: De qua
manu vobis illatus est potus mortis, de ipsa suscipite
poculum vitae. Haec de expositione lectionis
evangelicae succincte transcurrimus: nunc opitulante
eodem de quo loquimur Domino, et resurrectionis
[ejus] gloriam, et pietatis viscera consideremus. Citius
enim a morte voluit resurgere, ne nostra diu
anima in infidelitatis morte remaneret.»
</p><p>
</p><h4>CAPUT XLII.</h4>
<em>Cum fores essent clausae, veniens ad discipulos pacem
infert, manibus latereque monstrato.</em> Quibus etiam
per insufflationem significat Spiritum sanctum. Item
post dies octo Thomas inspectu vel tactu lateris ac
manuum in fidem confirmatur audiens: Beati qui
non viderunt, et crediderunt.<nobr><sub></sub></nobr> 
<p>VERS. 19.---<em>Cum sero factum esset una sabbatorum,
et fores essent clausae, ubi erant discipuli congregati
propter metum Judaeorum, venit Jesus, et stetit in
medio eorum.</em> «
<br>@ <nobr><sub></sub></nobr> Ex S. Greg., hom. 26. num. 1-3. Quid mirum si clausis januis post resurrectionem
suam in aeternum jam victurus intravit,
qui moriturus veniens non aperto utero virginis exivit?
Sed quia ad illud corpus, quod videri poterat,
fides intuentium dubitabat, <em>ostendit</em> eis protinus <em>manus
ac latus:</em> palpandam carnem praebuit, quam
<nobr><sub></sub></nobr> clausis januis introduxit.» Clavus enim manus fixerat,
lancea latus aperuerat; ubi [<em>Ms.,</em> ibi] ad dubitantium
corda sananda vulnerum sunt servata vestigia.
«Qua in re duo mira et juxta humanam rationem
sibi valde contraria ostendit, dum post resurrectionem
corpus suum et incorruptibile, et tamen palpabile
demonstravit. Nam et corrumpi necesse est quod
palpatur, et palpari non potest quod non corrumpitur.
Sed miro modo atque inaestimabili Redemptor
noster et incorruptibile {638} post resurrectionem,
et palpabile corpus exhibuit, ut monstrando incorruptibile
invitaret ad praemium, praebendo palpabile
formaret [<em>Greg.,</em> firmaret] ad fidem. Et incorruptibilem
se ergo et palpabilem demonstravit, ut profecto
<nobr><sub></sub></nobr> esse post resurrectionem ostenderet corpus suum et
ejusdem naturae et alterius gloriae.»
</p><p><em>Dicit eis:</em> Pax vobis. Pacem offerebat, qui propter
pacem venit; et quibus ante dixit: <em>Pacem meam relinquo
vobis, pacem meam do vobis, modo dicit:</em> <em>Pax
vobis.</em> Quam pacem nascente Christo angeli praedicaverunt
in mundo. <em>Et iterum secundo ait:</em> <em>Pax vobis,
ut monstraret pacificata esse quae in coelis sunt et
quae in terris sunt, per sanguinem suum.</em> <strong>(VERS. 21.)</strong>
<em>Dicit eis:</em> Pax vobis. Iteratio, confirmatio est. <em>Sicut
misit me Pater, et ego mitto vos.</em> «Pater Filium misit,
qui hunc pro redemptione generis humani incarnari
constituit; quem videlicet in mundo [<em>Greg.,</em> in mundum]
venire ad passionem voluit; sed tamen amavit
<nobr><sub></sub></nobr> Filium quem ad passionem misit. Electos vero apostolos
Dominus non ad mundi gaudia, sed sicut ipse
missus est, ad passiones in mundum mittit. Quia
ergo et Filius amatur a Patre, et tamen ad passionem
mittitur, ita et discipuli amantur a Domino, qui
tamen ad passionem mittuntur in mundum. Itaque
dicitur: <em>Sicut misit me Pater, et ego mitto vos:</em> id
est, ea charitate vos diligo cum inter scandala persecutorum
mitto, qua me charitate Pater diligit [<em>Ms.,</em>
dilexit], quem venire ad tolerandas passiones fecit.
<strong>(VERS. 22.)</strong> <em>Hoc cum dixisset, insufflavit et dicit eis:</em>
Accipite Spiritum sanctum. Quaerendum nobis est,
quid est quod Spiritum sanctum Dominus noster et
semel dedit in terra consistens, et semel coelo praesidens?
Neque enim alio in loco datus Spiritus sanctus
<nobr><sub></sub></nobr> aperte monstratur, nisi nunc cum per insufflationem
percipitur, et postmodum cum de coelo veniens
in linguis variis demonstratur. Cur ergo prius
in terra discipulis datur, postmodum de coelo mittitur,
nisi quod duo sunt praecepta charitatis, dilectio
videlicet Dei et proximi? In terra datur Spiritus ut
diligatur proximus: e coelo datur Spiritus ut diligatur
Deus. Sicut ergo una est charitas et duo praecepta,
ita unus Spiritus et duo data. Prius a consistente
Domino in terra, postmodum e coelo; quia in
proximi amore dicitur qualiter perveniri debeat ad
amorem Dei.» Hoc cum dixisset, insufflavit et dicit
eis: <em>Accipite Spiritum san