a, citius me cognoscere facias, ut sive
abeuntem lacrymosis prosequar intercessionibus
<br>@ <nobr><sub></sub></nobr> Hic aliquid deesse videtur..
Deo miserante dies aeternos vel temporales habeas
semper felices in Christo.
<br>@ <nobr><sub></sub></nobr> Edit. Quercet. 107 ex ms. (Apud Froben. epist. 144.)
EPISTOLA CLXXXIX.
AD ANTONIUM.
<em>Conqueritur de sui oblivione, spectacula reprobat, et
Homero se de iis scripsisse dicit, etc.</em>
<br>@ <nobr><sub></sub></nobr> <em>Antonio Hoc nomine ascititio appellat Adalhardum
abbatem Corbeiensem, ut Pascasius in Vita
Adalhardi num.</em> 21 testatur his verbis: «Ob hoc
autem Adalhardus ab aliquibus, ut epistolae magistri
Albini ferunt, Antonius vocabatur.» Mabill. Act.
Sanct. saec. IV Bened., part. I, pag. 316. Antonio Albinus salutem.
</p><p><nobr><sub></sub></nobr> Quam plana via fuisset per
<br>@ <nobr><sub></sub></nobr> <em>Per Belgica rura.</em> Ita legendum puto loco <em>bellica.</em>
Ibi enim Corbeia vetus; ibi patrimonium Adalhardi.
Mab. l. cit. Act. SS., pag. 307, n. 3. bellica rura ad currendum
vel ad volandum charitatis pennis! Timeo
ne forte fractae sint alae, quae ex eis, ut aliae, potuissent
inseri. Ideo nidus paternus non visitatur, nec
saltem columba pedibus, ut quondam in Graecia legatis,
affert litterulas. Quid ad haec sic iturus Orpheus?

</p><p>Orpheus . . . inter delphinas Orion. Vertitur oenofori fundus, sententia nobis.
</p><p>{206} Ego ludo, ego serie [<em>Forte, serio</em>] dormientem
saepius suscitare nisus. Sed nec cantante saltatum
est, nec plangente lamentatum.

</p><p>Omnia vel medium fiant mare, vivite silvae,

Dixit amans spernenti se. Idem in eodem Poeta:

</p><p><nobr><sub></sub></nobr> Invenies alium, si te hic fastidit Alexis.
</p><p>Putavi me venire ad te, et unicae [uni] auriculae
suavia susurrare, et alteri dura decantare; sed prohibuit
me Romanus comes ingrato tempore. Si illius
<em>insurgat contra me praelium, in hoc ego sperabo</em>
 <strong>(Psal. XXVI, 3)</strong>; quia <em>virtus ex infirmitate perficitur</em>
 <strong>(II Cor. XII, 9)</strong>.
</p><p>Vereor, ne
<br>@ <nobr><sub></sub></nobr> <em>Homerus.</em> Angilbertus, quocum Adalhardus in
aula Pippini regis Italiae versabatur. Hanc epistolam
Mabillonius anno 791 recenset et observat, quae tunc
piorum hominum mens fuerit de theatricis spectaculis,
quae ne quidem in homine curiali, qualis tunc
Angilbertus fuerat, ferre aut dissimulare Alcuinus
potuerit. Annal. Bened. lib. XXVI, num. 13. Homerus irascatur contra chartam
prohibentem spectacula et diabolica figmenta, quae
omnes sanctae Scripturae prohibent, in tantum ut legebam
sanctum dicere Augustinum: «Nescio homo, qui
histriones et mimos et saltatores introducit in domum
suam, quam magna eos immundorum sequitur turba
spirituum.» Sed absit, ut in domo Christiana diabolus
<nobr><sub></sub></nobr> habeat potestatem.
</p><p>Olim tibi de his scripsi, optans salutem charissimi
filii toto cordis affectu; volens per te fieri, quod per
me non posse fieri agnovi. Tuus vero animus, fili
charissime, congaudeat in servitio Dei et in salute
fraterna, ut tibi ex profectu aliorum merces accrescat
meritorum. Ideo saepius desideravi exhortatorias
dilectionis vestrae litteras. Sed nescio quae causa
vel me rapuit ex mente tua, vel te ab exhortatione
cessare compulit. Beatus qui loquitur in aure audientis.
Utinam omnes tali te desiderio audirent, sicut
ego unanimus tuus! Vel castigatus scribe, ut vindices
te, quia rogatus noluisti, ut confortares me. Valeto
in pace perpetuae beatitudinis, fili charissime.
<br>@ <nobr><sub></sub></nobr> Froben. epist. 212.
</p><h4>EPISTOLA CXC.
AD ANTONIUM.</h4>
<em>Nuntiat fratres insulae Lirinensis advenisse, et fratrem
Adalhardi vocatum ad palatium fuisse, etc.</em> <nobr><sub></sub></nobr> 
<p>Pio, prudenti atque religioso filio
<br>@ <nobr><sub></sub></nobr> <em>Antonio.</em> Qui vero nomine appellatur Adalhardus,
abbas Corbeiensis, cujus pater fuit Bernardus, Caroli
Martelli filius, Pippini regis frater, patruus Caroli
Magni, fratres duos habuit Walam et Bernarium;
duasque sorores Gundradam et Theodradam, qui
omnes a Carolo Magno, summo loco semper habiti;
post illius vero obitum omnes praeter Theodradam a
Ludovico imp. anno 814 in exsilium pulsi fuerunt;
cujus rei causam non aliam fuisse credit Mabillonius,
quam quia homines potentia et ingenio praediti suspecti
fuere Ludovico, pio quidem Augusto, sed
suspicioso et meticuloso. Consule Vitam sancti Adalhardi
Act. SS. Ord. S. Ben. saec. IV, part. I, pag 306
et seqq. Antonio Albinus
matricularius salutem.
</p><p>Quidam praedicator juxta apostolum importunus
debet esse; sic etiam quaedam charitas importuna
se minime grato ingerit auditori: nec spreta tacere
novit, quae etiam nec fluminibus obrui valet, nec tempestatibus
exstingui, ne semel accensa subito exstinguatur.
[Haec] causa fuit hujus chartulae, quam subnectere
calamus meus curavit.
</p><p>Igitur fratres venerabiles et religiosi de
<br>@ <nobr><sub></sub></nobr> <em>De monasterio Hilirinae insulae.</em> Legendum loco
<em>Hilirinae, Lirinae seu Lirinensis insulae, ut patebit
ex epistola ad Hillirienses fratres paulo post exhibenda.</em> monasterio
<nobr><sub></sub></nobr> Hilirinae insulae ante paucos dies venerunt ad
nos omnia narrantes de illis prospera partibus: sed
et hoc addiderunt quod filius meus
<br>@ <nobr><sub></sub></nobr> <em>Frater vester.</em> Habuit sanctus Adalhardus fratrem,
ut paulo superius diximus, Bernarium nomine,
de quo Pascasius Radbertus in Vita sancti Adalhardi
num. 34 scribit: <em>Iste Christi discipulatus nobiscum</em>
 (Corbeiae scilicet) <em>habens formam;</em> idem vero inferius
num. 35 testatur, quod Bernarius a Ludovico
Aug. una cum fratribus et sorore Gundrada in exsilium
actus, Lirinum remissus fuerit: <em>Bernarius noster,</em>
ait, <em>Lirinum remittitur, ubi nempe statum monasticum
prius assumpserat.</em> Ex epistola siquidem
praesenti indubium est, fratrem Adalhardi, Bernarium
utique, in insula Lirinensi monachum fuisse.
Is, agentibus fortassis fratribus, sororibus ac propinquis,
summo loco apud Carolum habitis, ad palatium
fuit evocatus: quo audito suasit Alcuinus,
<nobr><sub></sub></nobr> ut ad suum monasterium remittatur, ne prioribus,
quibus nescio, periculis, quae ibi monachum indutus
evaserat, involveretur. Hoc consilium effectu caruit;
Bernarius siquidem, ut ex Radberto cit. colligitur,
in monasterio Corbeiensi cum fratribus suis, usque
ad obitum Caroli Magni commoratus fuisse videtur.
Excitata deinceps in hanc familiam invidia ad proprium
suum monasterium Lerinense remissus fuit.
Auctor Vitae Ludovici Augusti scribit: «Adalhardum
quondam abbatem monasterii Corbeiae, magisterio
priori restitutum; itidemque fratrem ejus Bernarium
a monasterio sancti Benedicti evocatum et reconciliatum
eidem cum fratre restituit loco» fortassis
hic loco: <em>a monasterio sancti Benedicti legendum:</em>
<em>a monasterio sancti Honorati, seu Lirinensi, unde
Bernarius post reconciliationem revocatus sit, et
deinceps in monasterio Corbeiensi cum fratribus
suis, eidem pariter restitutis, degere permissus.</em> Ad
calcem Bibliothecae Lerinensis, a Vincentio Barrali
<nobr><sub></sub></nobr> Salerna Bernarius, frater Adelhardi, inter sanctos
Lerinenses refertur, non exprimit tamen auctor, an
colatur. Bollandus ad diem II Januarii in Catal. Sanctorum
praetermissorum. frater vester
cum abbate palatium adire jussus esset, secundaque
hebdomada post Pascha iter incepisse. Hoc te scire
volui, ut provideas bono consilio fratri tuo, quid sit
agendum. Quantum meae parvitatis consideratio perspicit,
valde necessarium ei videretur, ut revertatur
ad fratres suos, et ea vita vivat, in qua salvatus fuit
de periculo mortis, in quo pene periit. Quid iterum
regreditur, ubi propemodum perditus fuit?
</p><p>Non sit tibi durum cum
<br>@ <nobr><sub></sub></nobr> <em>Homero.</em> Angilberto, quocum Adalhardus aliquandiu
in aula Pippini regis Italiae conversabatur.
Hic enim, teste Vitae scriptore Radberto, Pippino
regi adjunctus fuit, ut regnum ipsumque regem juniorem
ad statum reipublicae et ad religionis cultum
rite informaret; Angilbertum vero Alcuinus in epist.
26 <em>primicerium</em> seu primum consiliarium <em>palatii Pippini
regis appellat.</em> Vid. epist. seq. Homero nostro consilium
inire salutis perpetuae de fratre tuo, et mittere
ad amicos vestros, qui sint in palatio, qui illum bonis
erudiant consiliis, et revertendi ei licentiam inquirant;
<nobr><sub></sub></nobr> litterisque vestris illum admonere, ne dubitet
animo, ne titubet gressus illius; sed unanimiter pietatem
imperialem poscat regrediendi facultatem.
Credas velim has litterulas ex charitate dictatas
esse, ut tu habeas mercedem, et frater tuus salutem
aeternam. Vive feliciter in charitate Christi, et
omni religione sancta, fili charissime.
<br>@ <nobr><sub></sub></nobr> Froben. epist. 213.
</p><h4>EPISTOLA CXCI.</h4>
<br>@ <nobr><sub></sub></nobr> <em>Ad Antonium monachum.</em> Hic est titulus epistolae
in cod. Harleiano, quamvis Adalhardus jam abbas
<nobr><sub></sub></nobr> esset monasterii Corbeiensis seu S. Petri. Vide
col. 465, not. a. AD ANTONIUM MONACHUM.
<em>Antonio ad se invisuro significat animi sui laetitiam.</em> Homeri
vanitatem in histrionibus carpit; conqueritur
de intermisso litterarum commercio, quod ait non
esse contra regularem vitam. Post obitum sui memoriam
exoptat.
<p>Filio charissimo Antonio Albinus salutem.
</p><p><nobr><sub></sub></nobr> Laetatus sum in lectione chartulae quam mihi tua
direxit charitas, sed amplius in solatio germanitatis
<nobr><sub></sub></nobr> tuae, quia valde ex die cognitionis tuorum, intimo
cordis affectu amavi eos, quamvis non aequaliter ut
te, quia aequaliter ad me non pertinebant; te specialius
ex omnibus fere amicis unum. Gratias quod
tandem aliquando refloruisti, aperire os, appellare
Patrem, sive charitatis, vel etiam hospitalitatis
gratia.
<br>@ <nobr><sub></sub></nobr> <em>Mandavi Hubone.</em> Leg. <em>Huboni,</em> sed potius <em>Widoni,
ut arbitror, illi nempe misso regio, ad cujus
testimonium pro innocentia Turonensium provocat
in epist.</em> 166 qui nimirum secreta quaeque de vita et
moribus fratrum illorum noverat, tanquam rerum
S. Martini, regia auctoritate, defensor et advocatus. Mandavi Hubone qui praeest rebus sancti Martini
ad satisfaciendum animo tuo, condicto die obviam
tibi esse. Quod de emendatis moribus Homeri
mei scripsisti, satis placuit oculis meis; licet semper
honorabiles habuisset mores, tamen nullus est talis
in hoc saeculo qui non habeat oblivisci, quae retro
sunt, et se extendere in anteriora, donec perveniat
ad perfectionis coronam. Unum fuit de
<br>@ <nobr><sub></sub></nobr> <em>De histrionibus.</em> Homerum seu Angilbertum histrionicis
ludis ac spectaculis admodum addictum
fuisse Alcuinus jam meminit in epist. 144 ad Antonium
nostrum; ibique ait, <em>se de his olim scripsisse,
optando salutem charissimi filii;</em> quod in praesenti epistola
factum puto. Desideratur vero etiamnum epistola,
cujus et hic et ibi meminit, scripta ad ipsum
Angilbertum, qua illum admonuit, ad vitanda hujusmodi
<em>spectacula et diabolica figmenta, quae omnes
sanctae Scripturae prohibent, etc.</em> histrionibus,
<nobr><sub></sub></nobr> quorum vanitatibus sciebam non parvum animae
suae periculum imminere, quod mihi non placuit,
quapropter scripsi aliquid exinde, ut integram amoris
mei illi ostenderem sollicitudinem; mirumque
mihi visum est, quomodo tam sapiens animus non
intellexisset reprehensibilia dignitati suae facere, et
non laudabilia.
</p><p>Suadeo dilectioni tuae, ut ubicunque vadas, verbum
Dei fulgeat in ore tuo, secundum opportunitatem
temporis vel loci, quatenus bona conversationis tuae
fama praedicationis instantia adornetur.
</p><p>Quod in prima paginulae tuae fronte parafrasticas
apologetici sermonis excusationes legebam, paradigmatico
calamo conscriptas, grate suscipiebam
eas, quamvis minus necessarias aestimarem illas.
<nobr><sub></sub></nobr> Conscius cordium nostrorum novit, qua charitate
litterarum consolationis tuarum desiderarem; vel
<nobr><sub></sub></nobr> quo timore calamum suspendisses in pariete regularis
domus. Aut ego forsitan tanto indignus fui consolatore,
aut magis spem posui in homine quam Deo
placuisset: tamen nolim tuam bonitatem de aliis id
egisse, sed omnibus omnia factus, ut ex omnibus
mercedem merearis habere apud Deum. Christus, ut
in historiis legitur, Abagaro regi pagano scripsit epistolam:
aut beatus Paulus inter eos non fuit, de quibus
Scriptura dicit: <em>Erat illis cor unum et anima
una, et erant illis omnia communia</em> <strong>(Act. IV, 32)</strong>, et
bene fecit scribendo amicis? Aut si fecit, male fecit
tantas amicis scribendo epistolas? Vel quomodo
meas ausus fuisti legere litterulas, et tuas mihi non
dirigere? Si contra regulam est aliis scribere, utique
contra regulam est et aliorum legere. Opto ex magno
<nobr><sub></sub></nobr> cordis mei desiderio, nullatenus te plus peccasse
in custodia regularis vitae quam exhortatorias volentibus
edere chartas. Vulnerasti siquidem cor meum,
sed si tempus medendi adhuc fieri valeat, sana vulnus
charitatis calamo, ne putrescat in pejus. Non
enim tibi sunt indiga pigmentorum genera magno
emenda pretio, nec cum periculo cor leonis extrahendum;
sed aperi cor charitatis tuae, et irriga coelestis
rore benedictionis arentia cordis mei rura, ut
semper generare incipiat prioris pacis et concordiae
[<em>deest</em> fructus, <em>vel simile</em>]. Nunquid non me
<br>@ <nobr><sub></sub></nobr> <em>Familia S.</em> Petri. Hoc est monasterium Corbeiense
vetus in Gallia in dioecesi Ambianensi, D.
Petro sacrum; cujus Adalhardus primo monachus,
deinde abbas fuit. familia
sancti Petri te hortante et deprecante, in gremium
fraternitatis suae suscepit, quasi unum ex illis? Si
amico prodesse timuisti, quare non fratri et consocio
germanitatis tuae? Nunquid regularis constrictio prohibet
<nobr><sub></sub></nobr> te fratrem exhortari tuum? Aut falsum est
quod promisistis, aut verum est quod tu de fratre
bene non fecisti.
</p><p>Sed cessent quaerimoniae, fiant charitatis solatia
inter fratres, sine qua nihil Deo placere poterit; et
si sit in corde, agnoscatur opere: si intus ardeat,
foris fulgeat. Ideo Spiritus sanctus missus est in specie
ignis et linguarum, ut quod intus ardet in corde,
foras ferat in verbo charitas, ut poeta cecinit:

</p><p>Mentibus instat amor, sermonibus aestuat ardor.
</p><p>Ego militaris cingulo laboris deposito quietus Deo
servire desiderans, nimium trepidus exspectans, qua
hora dicatur mihi: aperi pulsanti, festina ad tribunal
judicis tui, ut audias quidquid operatus [<em>Ms.,</em>
<nobr><sub></sub></nobr> operasti] in vita tua fuisti. Si te, fili mi, superstite
haec hora adveniat Patri, tu vero cum tuis omnibus
fidelis intercessor adesto, ut diras accusantium facies
evadere, Deo Jesu miserante, valeam, cui laus et gloria
omnium bonorum suorum, quae non solum mihi,
sed omni humano generi mira contulit pietate. Tu
vero, fili charissime, prospere proficiens et feliciter
vivens valeto in aeternum.
<br>@ <nobr><sub></sub></nobr> Froben. epist. 214.
</p><h4>EPISTOLA CXCII.
AD ANTONIUM MONACHUM.</h4>
<em>Desiderat multum orationes Antonii, ut Deum semper
amare possit et laudare.</em> <nobr><sub></sub></nobr> 
<p>Antonio Albinus, mansionario matricularius salutem.
</p><p>Ideo dico mansionarium te, quia <em>multae sunt mansiones
in domo Patris aeterni</em> <strong>(Joan. XIV, 2)</strong>, quarum
te non solum habitatorem, sed etiam inter apostolicam
auctoritatem judicem esse opto, quis, in qua dignus
habitare discernatur. Deprecor tota cordis intentione,
ut habeas Albinum tuum in ore et corde,
dum animam offers tuam in conspectu Spiritus sancti,
deprecans ut eruat me Spiritus Paraclitus de
spiritalibus animi mei tentationibus, quatenus digna
<nobr><sub></sub></nobr> sit anima mea summum bonum, id est Deum verum
amare et laudare; quia haec est angelica vita; semper
et hoc agunt jugiter, quod nobis necesse est saepius
agere: Et qui plus amat Deum in terris et laudat,
magis eum habet in coelis. Infelix est haec vita,
et tota aerumnis plena; non est nobis salus nisi in
Domino Deo Christo, quem tua semper devotio amet,
laudet et praedicet; et in orationibus tuis sanctis conservos
tuos semper adjuva, et me maxime peccatorem,
quem Patris nomine, licet indignum, dedicasti;
et saluta fratres nostros, commilitones tuos, ex nostri
nominis officio, et specialiter eos, quos familiarius
nos dilexisse scias. Vos vero omnes in fraterna
charitate et in unitate pacis sanctae divina gratia,
in perpetuum custodire dignetur, dilectissimi fratres!
<br>@ <nobr><sub></sub></nobr> Froben. epist. 232.
</p><h4>EPISTOLA CXCIII.</h4>
<em>Aenigmatica.</em> <nobr><sub></sub></nobr> 
<br>@ <nobr><sub></sub></nobr> <em>Antonio Paulus.</em> Haec nomina et ipsum epistolae
argumentum mere aenigmatica sunt, quibus evolvendis
immorari operae pretium haud fuerit. Antonio Paulus.
<p>Venerunt mihi litterae sexto Idus Quintilis ad
<br>@ <nobr><sub></sub></nobr> <em>Uuicos.</em> Seu Wicus, cella maritima S. Jodoci, curae
Alcuini in Galliam venientis a Carolo Magno concreditum.
Vid. notas epistolae 39 (nunc 44) et alibi. <em>Uuicos,
gaudio plenae de meo et de tuo, et de nontermino
</em>[<em>Ita ms.;</em> f., nominis termino], quae in me
usque modo manserunt, et mansura erunt, credo,
licet durissime passus essem praesentiam absentiae,
et absentiam praesentiae. De visitatione vero fraterna
saepius volui secundum opportunitatem itineris; sed
secunda in pronomine persona optime novit, unde
remansit; imo necdum agnosco, quomodo fieri possit
hoc. Scito, quod litterae tantummodo non sufficiunt
ad meum et tuum (quia haec sunt, quae mundum
<nobr><sub></sub></nobr> destruunt) si non aderunt ego et tu. Hucusque tres
litterae in tristitia fuerunt, duobus [<em>F.,</em> duabus] hoc
facientibus; sed septem omnia sufferunt, donec sex
et octo simul gaudeant, et septem stent in loco suo,
quia a senarii numeri perfectione per septenarii gratiam
ad octonarii beatitudinem ascenditur; et fiat
unitas primi et extremi per medietatem, quia cuncta
in creaturis tribus istis terminis ad unitatem perveniunt;
et si tolluntur de medio unum, de ultimo duo,
<nobr><sub></sub></nobr> erunt tres termini aequales, mirabiles in perfectione
omnium creaturarum, quae a tribus personis in unitatem
potestatis conditae sunt.
</p><p>Haec legens intelligat et laudet subtilissime largitorem
sapientiae, et vivat in eo feliciter. Saluta fratres;
pueros et perfectos, legentes et intelligentes, amantes
et benefacientes, Christum colentes et charitatem
habentes; et hi omnes valeant, vigeant, floreant
in omni perfectione vitae et laudis Dei aeternaliter.
<br>@ <nobr><sub></sub></nobr> Edit. Quercet. 80, Canis. 45, Froben. 145.
</p><h4>EPISTOLA CXCIV.
AD CONGREGATIONEM SANCTAE MARIAE ET PATREM
MOROALDUM.</h4>
<em>Cupit eorum societate frui, et amicitia.</em>
<p>Beatissimae et sanctissimae Dei genitricis semperque
virginis Mariae congregationi, et pio Patri
<br>@ <nobr><sub></sub></nobr> <em>Moroaldo.</em> Haud dubie abbati Farfensis beatae
Mariae monasterii. Vid. Mabill. libr. XXVI <em>Annal.,</em>
num. 8. Moroaldo,
<nobr><sub></sub></nobr> ultimus sanctae Ecclesiae clientellus Alcuinus
in Christi charitate salutem.
</p><p>Saepius vestrae sanctitatis audiens famam, et ideo
me vestrae familiaritati adjungere desideravi. Sed
modo tempus opportunum occurrit, per praesentem
fratrem obnixis precibus meipsum vobis commendare.
Quapropter per sanctae Virginis Filium vestram
suppliciter obsecro unanimitatem, ut me, licet indignum,
vestris animis atque manibus accipere dignemini,
{207} non quasi ignotum, sed quasi fratrem.
Quia licet oculis carnis non vidissem, tamen oculis
cordis vos videre videor, et valde diligo; honestatemque
vitae vestrae animo complector studioso, cupiens
vestram beatitudinem ubique proficere in Domino,
et ad perpetuae pacis pervenire laetitiam. Orantes pro
<nobr><sub></sub></nobr> nobis, vos semper valete in Christo, fratres dilectissimi?
<br>@ <nobr><sub></sub></nobr> Edit. Quercet. 33 ex ms. <strong>(Froben. 146)</strong>. Quae
mater illa, quae filia? nullo indicio proditur.
</p><h4>EPISTOLA CXCV.
AD MATREM ET FILIAM.</h4>
<em>Hortatur ad bona opera;</em> et precibus earum se
commendat.
<p>Albinus matri et filiae in Christo salutem.
</p><p>Laetante animo salutationem accepi vestram, suppliciter
deprecans ut Deus Christus misericorditer
devotionem respiciat vestram; magis magisque faciat
in sua proficere voluntate, et ad coronam gloriae
vestram deducat conversationem. Filia sit matri
in omni bono obediens; mater sit in salute filiae devota:
utraque in Dei servitio semper studiosa, in
castitate facientes quae sunt Deo placita. Subjectamque
<nobr><sub></sub></nobr> vobis filiam [<em>Videtur leg.</em> familiam] in omni timore
Dei educate, quasi rationem redditurae pro singulorum
animabus. Quapropter ut filios filiasque cum
omni diligentia eos erudite, ut non solum carnale
solatium, sed etiam spiritale gaudium habere mereamini.
In pannoso paupere Christus non despiciatur,
sed in domum deducatur, foveatur et reficiatur;
quia refectio egeni salus est divitis. Canonicas horas
in laude divina omni studio peragite, quatenus ab
<nobr><sub></sub></nobr> angelis exaudiatur et a Christo accipiatur concentus
psalmodiae vestrae. <em>Modestia vestra, juxta Apostolum,</em>
<em>nota sit omnibus hominibus</em> <strong>(Philip. IV, 5)</strong>;
quatenus et praesens vita exemplum sit in salutem
multis, et futura pro laudabili pietatis conversatione
a Deo remuneratore omnium bonorum recipiatur.
In fine vero hujus chartulae vestram deprecor almitatem,
ut inter vestras orationes mei nominis memoriam
habere dignemini: et ea charitate mihi salutem
deprecamini perpetuam, qua vos per hanc epistolam
de vestra admonere studui; hosque legentes
apices in Christo valete semper charissimae.
<br>@ <nobr><sub></sub></nobr> Edit. Quercet. 100 ex ms. (Apud Froben.
epist. 147).
</p><h4>EPISTOLA CXCVI.
AD EUGENIAM FILIAM.</h4>
<em>Hortatur ad fortitudinem in tribulationibus, quas
ipsa innocens cum Dei servis patitur ab iniquis regibus.</em> <nobr><sub></sub></nobr> 
<p>Albinus
<br>@ <nobr><sub></sub></nobr> <em>Eugeniae.</em> Quae illa virgo fuerit ignotum. Anglicanam
fuisse colligo ex iis epistolae verbis: <em>Reges
vobiscum tyranni facti sunt;</em> quae de Angliae regibus,
quorum tyrannidem Alcuinus in aliis etiam epistolis
accusat, intelligenda censeo. Eugeniae filiae virgini charissimae in
Christo salutem.
</p><p>Litteris dilectionis vestrae acceptis, et dulcissimis
cum gratiarum actione muneribus, valde laetatus
sum in fide et charitate vestra. Auditisque tribulationibus
quas non solum vestra innocentia patitur,
verum etiam pene omnis servorum Dei multitudo:
quia reges vobiscum tyranni facti sunt, non
rectores; nec ut olim reges a regendo, sed a rapiendo
dicuntur. Sed forti animo esto; <em>multae sunt</em>
enim <em>tribulationes justorum</em> (clamat Psalmista) ut
consequi valeas, quod sequitur: <em>Sed de his omnibus</em>
<nobr><sub></sub></nobr> liberabit eos Dominus <strong>(Psal. XXXIII, 20)</strong>. Et Dominus
in Evangelio: <em>Tradet frater fratrem in mortem,
etc.</em> <strong>(Matth. X, 21)</strong>. <em>Sed in patientia vestra possidebitis
animas vestras</em> <strong>(Luc. XXI, 19)</strong>. Aurum non
splendescit, nisi {208} igne probetur. Job lateret occultus,
nisi tribulationibus probaretur; de quo Jacobus
apostolus, dum nos ad patientiam hortaretur,
ait: <em>Job audistis, et finem Domini vidistis</em> <strong>(Jac. V, 11)</strong>.
<em>Tribulatio</em> patientiam operatur, ait Apostolus, <em>patientia
autem probationem, probatio vero spem</em> <strong>(Rom.
V, 3, 4)</strong>. Qualem spem, nisi perpetuae beatitudinis? Si
margaritam invenisti pretiosam, venditis omnibus
eme illam: teneas, nec dimittas eam <strong>(Matth. XIII,
46)</strong>. Saeculum hoc <em>in maligno est positum</em> <strong>(I Joan.
V, 19)</strong>. Sunt homines seipsos amantes, Evangelio
<nobr><sub></sub></nobr> Christi non obedientes. Unusquisque viam voluntatis
suae graditur, non sequens eum, qui ait: <em>Ego sum
lux mundi, qui sequitur me, non ambulat in tenebris,
sed habebit lumen vitae</em> <strong>(Joan. VIII, 12)</strong>. Item: <em>Qui
vult post me venire, abneget semetipsum, tollat crucem
suam et sequatur me</em> <strong>(Matth. XVI, 24)</strong>. Crux tollitur,
dum per patientiam tribulatio vincitur. Nemo miles
coronabitur, <em>nisi qui legitime certat</em> <strong>(II Tim. II, 5)</strong>.
Legitime certare est virgini, <em>ut sit sancta corpore et</em>
<nobr><sub></sub></nobr> anima <strong>(I Cor. VII, 34)</strong>, et sit digna Christo sponsa;
cantans quotidie: <em>Dilectus meus mihi et ego illi, qui
pascitur inter lilia</em> <strong>(Cant. II, 16)</strong>; id est, inter candorem
virginitatis. Memor esto virgines esse prudentes
et fatuas. Si antiquus hostis in te ipsa, id est, in
corpore tuo tentationis locum non invenit, omnino
exterius quaerit, quomodo animi fortitudinem enervare
valeat; cui forti animo resistendum est. <em>Non</em>
sunt enim, ait Doctor egregius, <em>condignae passiones
hujus temporis ad superventuram gloriam, quae revelabitur
in nobis</em> <strong>(Rom. VIII, 18)</strong>; dum revelata facie <em>videbitur
Deus deorum in Sion</em> <strong>(Psal. LXXXIII, 8)</strong>. Et virgo,
<em>quocunque ierit, agnus sequitur eam</em> <strong>(Apoc. XIV, 4)</strong>.

</p><p>O nimium felix, cui nec felicior ullus.

Quae beata Dei Genitrice ducente omnia secreta coelestis
<nobr><sub></sub></nobr> regni intrare merebitur penetralia. Non nocet
multum quod iter perficere non valuisti quod coepisti,
Deo aliquid melius providente tibi. Expende in pauperum
solatia, quod in tanti itineris viaticum tibi
praeparasti. Da quod habes, ut accipere merearis
quod optas. Habeto ejus pleniter in corde charitatem,
quem defensorem tibi petis in tribulatione. Non est
diabolo facilis vastatio domicilii, in quo est habitatio
Christi; a <em>cujus latere cadent mille et decem millia a
dextris ejus</em> <strong>(Psal. XC, 7)</strong>. Illum habeas opto consolatorem
in omni tribulatione tua, quem habebis remuneratorem
totius poenitentiae tuae. Respice in eum,
qui ait: <em>Confidite, ego vici mundum</em> <strong>(Joan. XVI, 33)</strong>.
Illius te aeterna potestas in omni tribulatione vincere
<nobr><sub></sub></nobr> faciat, et palmam perpetuae beatitudinis accipere concedat,
qui ait: <em>Dabo ei manna absconditum</em> <strong>(Apoc. II,
17)</strong>, quod nullus novit, nisi qui acceperit. Valeto, in
omni virtute et sapientia florens, charissima filia.
<br>@ <nobr><sub></sub></nobr> Edit. Quercet. 44, Canis. 57 collata cum cod.
ms. Salisb. (Apud Froben. epist. 148.)
</p><h4>EPISTOLA CXCVII.
AD FILIAM SPIRITALEM (EUGENIAM).</h4>
<em>Castitatem cum eleemosynarum largitate commendat.</em>
<p>Charissimae in Christo filiae Eugeniae Albinus salutem.
</p><p>Placet mihi saepius in parvis [<em>Cod.</em> Sal., tametsi in
paucis] litteris, non tamen parva officia salutationis
tuae dirigere germanitati, et tuis ingerere cogitationibus
admonitionis meae, vel promissionis tuae [<em>Cod.</em>
Sal., sanctae] salutiferas collationes, quatenus nobilissimum
virginitatis decus integro conservare corpore
<nobr><sub></sub></nobr> coneris, rememorans gloriosam castitatis mercedem.
Ecce in coelis per magna aeterni regis palatia
<em>agnum sequuntur, quocunque ierit</em> <strong>(Apoc. XIV, 4)</strong>.
Quid hac gloria beatius, vel hac beatitudine gloriosius?
Ubi naturae [<em>Cod.</em> Sal., natura] victor omnium
conditori creaturarum consociabitur.
</p><p>{209} Nec labor quotidianus deterreat, quem spes
tantae remunerationis consolabitur. Paucorum labor
dierum aeternis remunerabitur praemiis. Sit quoque
virginitas eleemosynarum largitate fertilis, nec sibi
caducas divitiarum gazas avida congreget manu:
<nobr><sub></sub></nobr> sed larga mente in membra sui distribuat sponsi.
Geminis, charitatis scilicet et castitatis pennis, ad
alta coelorum regna transvolet. Nec virgo, carnis
concupiscentiae vinculis libera, avaritiae laqueis constringatur,
sed sui ipsius victrix, etiam saeculi ignavia,
cupiditati [<em>Cod.</em> Sal., ignava cupiditate] non
succumbat: sed sibi misericordiae operibus, quasi
ramis virentibus, in arcem coelestis Hierusalem
viam sternat, ubi laudibus excepta angelicis magni
imperatoris thalamum aeterna introducatur laetitia.
</p><p>Ut hoc fieri valeat, vigilare debet hujus inquisitor
margaritae, non inertiae sopitus somno dormitare:
imo saepius orationibus nocturnis vel diurnis pulsare
januas perpetuae civitatis; et veniens apertas inveniet,
quas quisque ab hoc carnali carcere deductus,
<nobr><sub></sub></nobr> nimium intrare cupiet; quod ante summa
diligentia praevidere debet, ut portas tunc inveniat
patentes, angelicosque choros suscipientes obviis
manibus animam ad deducendum in cubiculum
regis aeternis fruituram gaudiis; perpetuumque laudis
carmen decantabit in praesentia sui sponsi dicens:
<em>Benedic, anima mea, Dominum et omnia opera ejus:</em>
in omni loco dominationis ejus, benedic anima mea
Dominum <strong>(Psal. CII, 1 et 22)</strong>. Vivas, valeas et floreas,
virgo nobilissima, in Christo.
<br>@ <nobr><sub></sub></nobr> {210} Edit. Quercet. 89 ex ms. (Apud Froben.
epist. 149).
</p><h4>EPISTOLA CXCVIII
AD HUNDRUDEM FEMINAM</h4>
<em>Hortatur ad devotionem et vitam exemplarem in
palatio regis.</em> Salutem precatur reginae, et Egfrido.
<p><nobr><sub></sub></nobr> Deo devotae feminae
<br>@ <nobr><sub></sub></nobr> <em>Hundrudae.</em> Matronam Anglicanam vocat Mabillonius
lib. XXVI Annal. num. 14. Quae instar monialium
feminarum velata in palatio regis Offae degebat,
ut ex sequentibus conjici potest. Hundrudae Alcuinus diaconus
salutem.
</p><p>Benignitatis tuae salutationem et munuscula gratanter
accepi; in quibus te agnovi conditae olim
amicitiae bonam abundare [<em>Forte, habere</em>] memoriam;
credens quoque tuam similiter non oblivisci
prudentiam, qualiter devotio mea te jam praesentem
de charitate Christi, et honestate vitae diligentissime
admonuit. Ideo non opus esse arbitror, multis illa
reiterare sermonibus, sed paucis deposcere litterulis;
ut omni hora vel momento dies in mente habeas
aeternos, et praepares te <em>in occursum Domini
Dei tui</em> (Amos IV, 12), ut sine timore videre valeas
Judicem vitae tuae, quem tota virtute dilexisti in pectore
tuo. Sit cogitatio tua in praesentia Dei, in sobrietate
<nobr><sub></sub></nobr> vitae, et sermo tuus in modestia veritatis, et
opera tua in castitatis honestate, ut exemplis tuis
adolescentiores erudiantur, seniores congaudeant,
omnes aedificentur, ut in palatio regis regularis vitae
devotio in tua videatur conversatione. Quatenus
summi regis pietas in omni te custodiat prosperitate,
et in bonis operibus usque ad finem vitae perseverantem,
aeterna te remunerari gloria dignetur.
</p><p>Saluta, obsecro, domnam reginam ex meae parvitatis
nomine. Scripsissem exhortatorias illi litteras,
si illi propter occupationes regis [<em>Forte, regias</em>]
<nobr><sub></sub></nobr> meos apices legere licuisset. Sciat tamen certissime
sibi quoque dominae, quantum valeo, fidelem esse.
Tamen gestum est de monasterio
<br>@ <nobr><sub></sub></nobr> <em>Monasterio Inmercum.</em> Hoc monasterium a nemine
proditur; abs dubio in Anglia quaerendum. Inmercum,
sicut de illorum non speravi bonitate. Faciant de
me, sicut illis placeat. Nam fides mea apud illos non
violabitur, credens tanto meliores habere illos,
quantum meliores sunt meritis et dignitate. Omnipotens
aeterna protectione eos ubique custodiat, protegat
et regat cum omnibus fidelibus suis. 
<br>@ <nobr><sub></sub></nobr> <em>Egfridum.</em> Offae regis Merciorum filium, ad
quem Alcuinus scripsit epistolam 50. Egfridum
filium meum diligenter saluta. Opto, ut floreat
in voluntate Dei, et prosperitate multis feliciter annis.
Valeto semper, dulcissima soror.
<br>@ <nobr><sub></sub></nobr> Edit. Quercet. 30 ex ms. (apud Froben. epist. 150.)
</p><h4>EPISTOLA CXCIX.
AD AEDILTHYDEM FAMULAM DEI, OLIM REGINAM.</h4>
<em>Instruit optimis vitae documentis.</em>
<p><nobr><sub></sub></nobr> Dilectissimae in Christo sorori
<br>@ <nobr><sub></sub></nobr> <em>Aedilthydae matri.</em> Dubius est Mabillonius, an
haec sit Alfrida, seu Ethedrita Offae regis Merciorum
filia, quam Ethelredus regni Orientalium Anglorum
haeres conjugem habere volens, palatium Offae accessit,
ibi vero perfide capite truncatus est? (lib. XXVI
<nobr><sub></sub></nobr> Annal. num. 29, Act. SS. saec. IV, part. I, pag. 565).
Alfordus hanc putat fuisse Etheldritam, quam Westmonasteriensis
Etheldredam vocat, Ethelwaldi Northumbriae
regis uxorem, de qua Hovedenus ait:
«Anno 762 Ethelwaldus rex accepit reginam Etheldritam
Kalendas Novembris in cataracta.» Annal.
Anglo-Saxon. ad illum annum n. 1 et seq. Certe magnae
illam familiae virorum ac mulierum praefuisse
ex textu liquet, reginam non item; nisi ex inscriptione
Quercetani. Aedilthydae matri
humilis levita Alcuinus salutem.
</p><p>Vestrae benignitatis munera gratanter suscipiens,
vestrae dilectionis salutatoria verba libenter audiens,
fateor magna me dulcedine esse gavisum, cognoscens
fidelem in vestro pectore permansisse charitatem,
quam nec terrarum longinquitas interrumpere
poterit, nec fluctivagi maris aestus procellosis undis
obruere valet, quo minus ad me usque beneficiosa
munificentia pervolasset. Sicut legitur: <em>Aquae multae
non potuerunt exstinguere charitatem, nec flumina
obruent illam</em> <strong>(Cant. VIII, 7)</strong>. Igitur charitas quae deseri
potest, nunquam vera fuit. Nil homines ita Deo
appropinquare facit, sicut charitas. <em>Qui in charitate
manet, in Deo manet, sicut dicit Scriptura,</em> quia
<nobr><sub></sub></nobr> <em>Deus charitas est</em> <strong>(I Joan. IV, 16)</strong>. De qua ipse Salvator
ait: <em>In his duobus praeceptis tota lex pendet et
prophetae</em> <strong>(Matth. XXII, 40)</strong>, id est, in charitate Dei
et proximi. Per charitatem proximi ad Dei dilectionem
pervenitur. Dicit enim Joannes evangelista: <em>Si
fratrem, quem vides, non diligis, quomodo Deum,
quem non vides, diligere potes</em> <strong>(I Joan. IV, 20)</strong>? Sed
fraterna charitas in admonitione spiritali et in solatio
saeculari ostendenda est. Sicut enim corpus cibo
pascitur, ita anima sacris doctrinis alitur. Ideo
utrumque facere debet qui potest: et pauperi larga
porrigere manu quod indiget, et esurientem animam
salutifera admonitione reficere: maxime qui praesunt
aliis et multorum curam habere videntur. De
<nobr><sub></sub></nobr> hoc studiose vigilare [<em>Forte, vigila</em>] pro singulis animabus,
quasi rationem redditurus pro eis in die judicii.
Qui negligenter talentum servat acceptum,
poenam patietur suae negligentiae condignam; qui
vero multiplicat diligenter pecuniam Dominicam,
magnam accepturus erit mercedem a Domino Deo
<nobr><sub></sub></nobr> suo. Scire debent praelati quod quanto plus laborant
in salute subjectorum suorum, tanto majorem accepturi
erunt gloriam, dicente in die judicii Domino
Deo illis: <em>Euge, serve bone et fidelis, quia super pauca
fuisti fidelis, supra multa te constituam, intra in gaudium
Domini tui</em> <strong>(Matth. XXV, 21, 23)</strong>. Quid hac voce
jucundius? quid hoc auditu beatius?
</p><p>Hanc [<em>Suppl.</em> ut] vocem audire merearis, charissima
soror, omni instantia tibi subjectos instrue,
verbis admone, exemplis erudi: quia illorum salus
tua est remuneratio. Noli propter hominis terrorem
tacere, sed propter Dei amorem loquere. <em>Argue, increpa,
obsecra</em> <strong>(II Tim. IV, 2)</strong>; publice <em>peccantes
palam castiga, ut caeteri timorem habeant</em> <strong>(I Tim.
V, 20)</strong>; alios in spiritu mansuetudinis admone; alios
<nobr><sub></sub></nobr> in virga pastorali corripe, diligenter considerans
quid cui conveniat. Quidam itaque maligni morbi
per dulcia, quidam per amara sanantur pocula. Anus
et senes quasi matres et patres honora; juvenes
quasi fratres et sorores dilige; minores aetate quasi
filios filiasque erudi, et omnium curam habeto in
Christo, ut omnium mercedem habeas a Christo
<strong>(I Tim. V, 1, 2)</strong>. Fidelis vero dispensator pecuniam
Domini sui, id est, animas sibi commissas augere
studeat per diligentiam, non minuere per pigritiam;
quia servus bonus coronabitur a Domino suo, malus
vero {211} damnabitur, sicut in Evangelio dici
a legentibus intelligi potest. Tu vero labora diligentissime
in opere Dei, ut retributionem magnam
accipias in regno Dei. Eleemosynae tuae praecedant te
<nobr><sub></sub></nobr> et viam tibi faciant. <em>Munera enim dilatant viam hominis,
et spatium ei ante principem faciunt</em> <strong>(Prov.
XVIII, 16)</strong>. <em>Hospites et peregrini sumus in hac terra</em>
 <strong>(Hebr. XI, 13)</strong>. Patria nostra in coelo est. Non est
bonum transitoria diligere, et sempiterna negligere.
Unusquisque sicut operabitur, sic accipiet a Deo suo,
qui <em>reddet unicuique secundum opera sua</em> <strong>(Matth.
XVI, 27)</strong>.
</p><p>Vigiliae et orationes tibi sint frequentes, et psalmodia
in ore, non vaniloquia in lingua. Sed dilectio
Dei in corde, et non ambitio saeculi in mente. Praeterit
enim quidquid amatur in mundo: permanet
quidquid diligitur in Christo. Volentes nolentes
aeterni erimus. Omni intentione studeamus, ut fideliter
<nobr><sub></sub></nobr> vivamus, ubi semper mansuri erimus. Sanctorum
festivitates cum laude divina, et pauperum eleemosyna
frequenter honora, quatenus eorum merearis
intercessione illorum esse particeps beatitudinis.
Sint tibi sermones veritate laudabiles; sint mores
sobrietate et modestia amabiles; sint manus largitate
<nobr><sub></sub></nobr> honorabiles: sit totius vitae conversatio exemplum
in omni bonitate aliis, ut dignitas personae tuae laudetur
ab omnibus, ametur a pluribus, et per (te)
Dei nomen glorificetur, ipsa dicente Veritate: <em>Sic
luceat lux vestra coram hominibus, ut videant opera
vestra bona, et glorificent Patrem vestrum qui in coelis
est</em> <strong>(Matth. V, 16)</strong>. Magnum habemus Patrem, Deum
scilicet omnipotentem. Quam nobilis in moribus,
quam modestus in verbis, quam castus in corde,
quam misericors omnibus debet esse filius Dei, ipso
praecipiente: <em>Estote misericordes, sicut et Pater vester
coelestis misericors est</em> <strong>(Luc. VI, 36)</strong>. Imitemur quantum
poterimus illius bonitatem, ut aeternam beatitudinem
cum illo habere mereamur: ait enim non solum
apostolis, sed etiam et nobis: <em>Exemplum enim</em>
<nobr><sub></sub></nobr> dedi vobis, ut quemadmodum ego feci vobis, ita et vos
faciatis <strong>(Joan. XIII, 15)</strong>. Item: <em>Qui sequitur me non
ambulat in tenebris, sed habebit lumen vitae</em> <strong>(Joan.
VIII, 12)</strong>. Quid superbit homo in saeculi divitiis?
<em>Christus pauper factus est pro nobis</em> <strong>(II Cor. VIII, 9)</strong>,
ut per illius paupertatem, quam pro nobis accepit in
terra, nos divites essemus in coelo. Cito enim putrescit
caro in terra, quam tanta diligentia ornamus
in deliciis. Insuper et de sepulcro cogitamus ornando;
vanitas haec vanitatum est. Melius est his opibus animam
vestire, quam spurcitiam carnis ornare. Christus
sepultus est in spelunca, non in templo. Hoc
ideo dico, quia aliqui viventes suam solent fabricare
sepulturam. Quid mihi, ubi vermi putrescat esca?
Tantum ut anima requiem habeat, studendum est,
<nobr><sub></sub></nobr> ut illa vivat feliciter, quae mori non potest. Veniet
enim tempus, quando <em>corruptibile hoc induetur incorruptionem</em>
 <strong>(I Cor. XV, 53)</strong>, et resumet anima quod
reliquit in terra. Tunc homo pariter anima et corpore
regnabit cum Christo, qui hoc totius [<em>Forte, nunc
totus</em>] anima et corpore, serviebat Christo.
</p><p>{212}
<br>@ <nobr><sub></sub></nobr> {213} Hactenus inedita hic prodit ex cod. ms. Salisb. (Apud Froben. epist. 151.)
</p><h4>EPISTOLA CC.
AD EDILTHRUDAM.</h4>
<em>Consolatur matrem de morte filii.</em>
<p>Dilectissimae in Christo matri
<br>@ <nobr><sub></sub></nobr> <em>Matri Edilthrudae.</em> An haec eadem sit ac Aedilthydis,
<nobr><sub></sub></nobr> quam Ingulfus etiam Etheldritam vocat, et ad
quam prior est epistola, ignoro. Edilthrudae humilis
levita Alcuinus salutem.
</p><p>Quia praesentialiter vestram dulcissimam dilectionem,
ob longitudinem habitationis nostrae, admonere
nequeo, ideo litterarum officio implere non cesso,
<nobr><sub></sub></nobr> quae linguae ministratione denegatur, desiderans toto
cordis mei affectu, te ubique, charissima mater! in
omni proficere bono, ut digna efficiaris in eorum
censeri numero de quibus in Evangelio Dominus
noster Jesus Christus respondit: <em>Omnis qui fecerit
voluntatem Patris mei qui in coelis est, ipse mihi mater
et frater</em> <strong>(Matth. XII, 50)</strong>. Quomodo mater, nisi
sancta charitate in visceribus cordis perfecti quotidie
generatur? Ecce qualem filium poterit pia mater
habere, eumdem ipsum Deum regem ac redemptorem;
etiam et in omnibus tribulationibus consolatorem.
<em>Multae sunt tribulationes justorum</em> (Psal. XXXIII,
<nobr><sub></sub></nobr> 20); sed majores sunt consolationes Christi. In quo
debet homo saecularis miserae eventu contristari, qui
fontem totius consolationis, id est, Christum habitatorem
possidet in pectore? Imo magis gaudendum
est in tribulationibus propter spem aeternae beatitudinis,
dicente Apostolo: <em>Per multas tribulationes oportet
nos intrare in regnum Dei</em> <strong>(Act. XIV, 21)</strong>. Item:
<em>Flagellat Deus omnem filium quem recipit</em> <strong>(Hebr. XII,
6)</strong>. Item de apostolis legitur: <em>Ibant autem gaudentes
apostoli a conspectu concilii, quoniam digni habiti
sunt pro nomine Jesu contumeliam pati</em> <strong>(Act. V, 41)</strong>.
Sciat dilectio tua quia filius tuus spiritalis Dominus
Jesus non est mortalis; vivit, vivit, et in dextera
Dei Patris vivit et regnat. Ideo de carnali filii tui
morte non contristeris; imo magis nec de tui corporis
<nobr><sub></sub></nobr> abso (<em>sic</em>): sed labora omnibus horis et momentis, ut
anima feliciter vivat cum Christo, et in spem bonitatis
illius consolare, quia multae miserationes Dei.
Te vero superstitem reliquit filio carnali, ut per tuas
intercessiones et eleemosynas misereatur et illi.
Forte in peccatis suis mortuus est, sed in misericordia
potest fieri ut vivat divina. Nam latro, qui in
scelere suo suspensus est cum Christo, sed in misericordia
salvatus est Christi. Noli lugere eum, quem
revocare non poteris; et si Dei est, non illum doleas
amissum, sed tibi in requiem gaudeas praemissum.
Si duo sunt amici, felicior est mors praecedentis
quam subsequentis, habet enim, qui fraterno amore
pro se quotidie intercedat, et lacrymis lavat pristinae
errores vitae. Nec dubites prodesse piae sollicitudinis
<nobr><sub></sub></nobr> curam, quam pro anima illius geris. Tibi proficit, et
illi. Tibi itaque, quae in fide facere dilectione [<em>Ita
Cod.</em> mendose; f. leg., quia in fide facis et dilectione]:
illi, ut vel poena levigetur, vel beatitudo augeatur.
Larga est et inaestimabilis pietas Domini nostri Jesu
Christi, <em>qui vult omnes homines salvos fieri</em> <strong>(I Tim.
II, 4)</strong>, et neminem perire. Noli, ut praedixi, in tribulationibus
tuis contristari, sed, si majores tibi superveniant,
gaudeas in illis, dicente Apostolo: <em>Non sunt
condignae hujus temporis passiones, ad superventuram
gloriam, quae revelabitur in nobis</em> <strong>(Rom. VIII, 18)</strong>.
Sicut aurum in igne examinatur, sic homo in camino
tribulationis comprobatur. Dum potestatem habeas
rerum tuarum, fac ex eis eleemosynam, quia <em>nescis</em>
<nobr><sub></sub></nobr> quid ventura pariat dies <strong>(Prov. XXVII, 1)</strong>. Nullus tibi
dispensator fidelior potest esse quam tu ipse; et libentius
munera praecedentia nos, quam subsequentia
Deus accipiet. <em>In multis enim offendimus omnes</em> <strong>(Jac.
III, 2)</strong>, sicut Jacobus ait apostolus. Item Joannes evangelista
dixit: <em>Si dixerimus quia peccatum non habemus,
nosmetipsos seducimus</em> <strong>(I Joan. I, 8)</strong>. Et juxta
Salomonem: <em>Redemptio viri propriae divitiae</em> <strong>(Prov.
XIII, 8)</strong>. Et qui plus habet, plus exigetur ab eo. Dispensatores
saeculi debemus esse non possessores:
exsules enim et <em>peregrini</em> sumus in hac vita, <em>sicut
omnes patres nostri</em> (I Paral. XXIX, 15, et Psal.
<nobr><sub></sub></nobr> XXXVIII, 13). Illorum mors nobis nostram omni hora
oculis opponat; et illorum bona conversatio in Christo,
nostrae sit eruditio vitae; quatenus illorum in fide
et charitate atque omni opere bono sequentes vestigia
in coelesti beatitudine vitam habere mereamur
sempiternam.
<br>@ <nobr><sub></sub></nobr> Edit. Quercet. 35, Canis. 54; collata cum cod. ms. Salisburg. (Apud Froben. epist. 152.)
</p><h4>EPISTOLA CCI.
AD MAGENHARIUM COMITEM SENONICAE CIVITATIS.</h4>
<em>Hortatur ad virtutes;</em> curamque sui officii.
<p>Dilecto in Christo
<br>@ <nobr><sub></sub></nobr> <em>Magenhario.</em> Scriptor Vitae Ludovici Pii incertus
<strong>(Tom. VI Rer. Gall. Script., pag. 90, n. 7)</strong>, <em>Meginarium
vocat;</em> virum sapientem et strenuum, gnarumque
utilitatis et honestatis regiae: quem Carolus Magnus
ad Ludovicum, ut ejus consilio uteretur, miserit.
Eginardus nominat Meginherum comitem inter eos
qui Carolo Magno testamentum condenti adfuerunt.
BASNAGE. Magenhario comiti, humilis
levita Albinus salutem.
</p><p>Audivi vos, vir venerande, nostrae parvitatis optasse
colloquia; et ut vere fateor, vestram valde desideravi
praesentiam, ut dulci collocutione vestrae
prudentiae consolarer. Sed quia rerum eventu hoc
<nobr><sub></sub></nobr> fieri non valuit, visum est mihi condignum litteris
implere quod verbis non potui, et meam in vos
ostendere dilectionem, et vobis utilia per chartam
suadere, ut vester profectus meus esset fructus. Ut
qui in sublimi dignitate positus es in terris, per opera
justitiae et misericordiae coelestem tibi merearis honorem.
Cogita quod [<em>Cod.</em> Sal., quam] transitoria
sunt haec omnia quae in hoc saeculo habemus: et quia
necessarium est unicuique hominum [<em>Cod.</em> Sal., homini]
aeternam sibi per temporalia benefacta promereri
gloriam
<br>@ <nobr><sub></sub></nobr> Apud Canisium: «Veniam sibi per temporalia
benefacta promereri et gloriam.». Quapropter, ut ad perpetuam pervenias,
Deo donante, beatitudinem, nulla te saeculi
delectatio, nulla carnalis concupiscentia impediat.
Sed esto in judiciis justus, in operibus misericordiae
pius, viduis et orphanis quasi pater, defendens [<em>Canis.,</em>
<nobr><sub></sub></nobr> defendas] eos ab omni violentia.
</p><p>Esto quoque Ecclesiis Christi quasi frater, ut per
orationes servorum Dei, inter pericula hostium, fluminum,
viarum, infirmitatum, divina te protegat dextera,
regat atque conservet semper ubique. Fac ut quotidie
pauperes de pane tuo comedant, quia miserorum consolatio
tibi erit aeterna remuneratio. Esto quoque in
consiliis providus, sapiens in cogitationibus, modestus
in sermone, Deum semper habens praesentem, quatenus
illius loquens voluntatem [<em>Al.,</em> veritatem], ejus
dignus efficiaris protectione. Corpus tuum in castitate,
et animam in sobrietate conserva: fidelis esto ad
dominos quos dedit tibi Deus, ad amicos benignus, ad
omnes homines aequus et miseris largus. Debitoribus
[tuis] vel in te peccantibus culpas ignosce, ut tibi
<nobr><sub></sub></nobr> ignoscat Deus, si quid contra ejus fecisti voluntatem.
</p><p><nobr><sub></sub></nobr> Tuis quoque diligenter praecipe subjectis, ut justi
sint in judiciis, misericordes in miseros, Deum timentes,
Ecclesiamque Christi honorantes: ut illorum
bonitas tibi in mercedem [<em>Cod.</em> Sal., mercede] computetur.
Saepe subjectorum peccata rectoribus imputantur
[<em>Canis.,</em> implicantur], si minus diligenter eos
admonent praelati, quomodo facere debent; sicut
eorum bona dominis prosunt ad praemia, qui eos
studiose erudiunt Deum timere, ejusque obedire praeceptis.
</p><p>Obsecro ne me praesumptuosum esse arbitreris,
haec tibi scribentem. Charitas Christi et vestrae salutis
amor, et vestrae bonitatis fiducia, haec me monuit
scribere; optans vos [<em>Cod.</em> Sal., te] et praesentem
habere prosperitatem, et futuram promereri beatitudinem.
<nobr><sub></sub></nobr> Divina vos gratia in omni bonitate florere
faciat, vir dilectissime.
</p><p>{214}
<br>@ <nobr><sub></sub></nobr> Edit. Quercet. 115, Canis. 65 <strong>(Froben. epist.
153)</strong>.
</p><h4>EPISTOLA CCII.
AD AMIGUM.</h4>
<em>Charitatem suam amico significat.</em>
<p>Dilecto amico salutem.
</p><p>Placuit canitiem vestram parva salutationis chartula
appellare, sed non parvo charitatis officio; ut
sciatis, licet longe positum, vestri tamen habere memoriam,
et familiaritatis non oblivisci, quam praesentes
suavissima dilectione et consolatione nos inter
habuimus, firmam semper inter nos permanere in
Christo charitatem, nec quolibet vento falsiloquii
destrui, sed solida firmitate inter omnes hujus saeculi
adversitates immobilem semper consistere. Nostri
<nobr><sub></sub></nobr> memor in orationibus tuis semper valeto, frater charissime.
<br>@ <nobr><sub></sub></nobr> Hanc epistolam ex cod. ms. S. Germani edidit
Lucas Acherius tom. III Spic. nov. Edit. pag. 321.
<nobr><sub></sub></nobr> Et post illum Bernard. Pez. tom. II Anecdot. part. I
ex cod. ms. S. Emmerami, quam contulimus cum
codd. mss. Salisburgensi, et binis San-Emmeramensibus.
«Hanc epistolam, ac duas alias (<em>de decem verbis
Legis, et de tribus generibus visionum ad Fridugisum</em>)
ait Acherius, Alcuini nomine insignitas, inter
varia ejusdem auctoris opuscula nactus sum in scripto
codice pervetusto, quem dono mihi dedit solers
et eruditus bibliogrola Parisiensis Ludovicus Billaine.
Certone has epistolas Alcuino ascribere debueras?
dicet aliquis. Ita sane, cum enim eas stylum et genium
tanti viri spirare animadvertissem, cur non
tribuerem, nihil causae fuit.» <strong>(Froben. epist. 154.)</strong>
</p><h4>EPISTOLA CCIII.
AD GALLICELLULAM.</h4>
<em>De comparatione numerorum Veteris et Novi Testamenti.</em>
<p>Dilecto filio meo
<br>@ <nobr><sub></sub></nobr> <em>Gallicellulae.</em> Codd. mss. habent: <em>Gallicellulo.</em>
Nomen ascititium cujusdam discipuli Alcuini. Gallicellulae Albinus salutem.
</p><p>Quia me rogasti de numerorum ratione, vel magis
comparatione, qui in Veteri Lege inveniuntur, ad
auctoritatem Novi Testamenti referre; quia non occurrit
nobis iter agentibus plura scribere; a denario
tamen incipiamus, donec usque ad unitatem perveniamus,
ut cum pedibus gradientis calamus currat
scribentis.
</p><p>Decem praecepta sunt Legis, quae data sunt in duabus
<nobr><sub></sub></nobr> tabulis per Moysen et Aaron populo Dei (Exod.
<nobr><sub></sub></nobr> XX). Decem mnas dedit Christus utriusque populi
praedicatoribus <strong>(Luc. XIX, 13)</strong>.
</p><p>Decem plagis percussa est Aegyptus, ut populus
Dei liberaretur <strong>(Exod. XII, 3)</strong>. Per decem persecutiones
coronata est Ecclesia Christi.
</p><p>Decima die mensis primi tenendus fuit agnus
paschalis, qui immolandus fuit XIV die mensis ejusdem.
Decima hora [Nona utique] pro mundi salute
agnus paschalis, id est Christus, in cruce emisit
Spiritum <strong>(Matth. XXVII, 46, 50; et Marc. XV, 34,
37)</strong>.
</p><p>Decima generatione venit diluvium, et perdidit
impios <strong>(Gen. VII)</strong>. Post decem reges novissimi temporis
nascitur Anti-Christus, cum quo pereunt omnes
impii <strong>(Apoc. XVII, 12)</strong>.
</p><p><nobr><sub></sub></nobr> Novem lapidibus opertus est archangelus, qui cecidit
de coelo. Novem ordines angelorum remanserunt
in coelo.
</p><p><em>Octo animae salvae factae sunt in arca</em> <strong>(I Petr. III,
20)</strong>. Octo beatitudinibus salvantur animae fideles in
Ecclesia <strong>(Matth. V, 3 seq.)</strong>.
</p><p>Octavo die in populo [Dei] circumcidendus fuit
[omnis] masculus puer <strong>(Levit. XII, 3)</strong>. Octavo die
circumcisus est Christus <strong>(Luc. II, 21)</strong>, per cujus circumcisionem
octo principalia vitia destruuntur.
</p><p>Septima die requievit Deus ab omnibus operibus
suis <strong>(Gen. II, 2)</strong>. Septima aetate requiescunt sancti a
laboribus hujus saeculi.
</p><p><em>Septem columnas excidit sapientia ad construendam</em>
<nobr><sub></sub></nobr> sibi domum <strong>(Prov. IX, 1)</strong>. Septem donis sancti
Spiritus Christus domum suam, id est Ecclesiam,
confirmavit.
</p><p>Sex diebus fecit Deus coelum et terram, et omnia
quae in eis sunt. Sex aetatibus omnia currunt hujus
saeculi tempora.
</p><p>Sexta die creatus est homo de immaculata terra.
Sexta aetate Filius Dei de immaculata Virgine factus
est homo.
</p><p>In quinque libris Israelitico populo Moyses dedit
praecepta vivendi. Quinque talenta Christus ad coelos
rediens fideli tradidit servo <strong>(Matth. XXV, 15)</strong>.
</p><p>{215} Quatuor de uno paradisi fonte ad irrigandam
profluunt flumina terram <strong>(Gen. II, 10)</strong>. Quatuor
<nobr><sub></sub></nobr> Evangelia de uno fonte, qui est Christus, procedunt
ad irriganda corda arida, ut virtutum floribus vernent.
</p><p>Quatuor sunt elementa, quibus mundi ornatus
maxime constat. Quatuor sunt virtutes, quibus minor
mundus, id est, homo ornari debet.
</p><p>Tribus modis Adam tentatus est, et superatus, id
est, gula, jactantia et avaritia. Tribus his modis
(iterum) Christus tentatus est, et vicit victorem
Adae <strong>(Matth. IV)</strong>.
</p><p>Totus orbis in tres dividitur partes, Europam,
Africam, Asiam [<em>Codd.</em> ms., et Indiam]. In quibus
<nobr><sub></sub></nobr> partibus tribus modis colitur [<em>Codd.</em> ms., colendus
est] Deus, fide, spe et charitate.
</p><p>Tria praecepit Deus Abraham dicens: <em>Egredere de
terra tua, et de cognatione tua, et de domo patris tui</em>
 <strong>(Gen. XII, 1)</strong>. Tria promittuntur nobis: resurrectio,
vita et gloria.
</p><p>Duae fuerunt tabulae testamenti, in quibus decalogus
digito Dei scribebatur <strong>(Exod. XXXI, 18)</strong>. Duo sunt
praecepta charitatis, quae digito Dei, id est, Spiritu
sancto in cordibus scribuntur fidelium.
</p><p>Duo fuerunt Cherubim in templo: Cherubim <em>multitudo
scientiae interpretatur</em> <strong>(Num. VII, 89; et
III Reg. VI, 23 seq.)</strong>. Ideo duae partes sunt scientiae;
una est diabolum relinquere, altera Deum diligere.
</p><p>Una fuit arca, in qua mundo pereunte fideles salvati
<nobr><sub></sub></nobr> sunt. Una est [sancta Dei] Ecclesia, qua pereuntibus
peccatoribus salvantur fideles.
</p><p>Unus fuit transitus Israelitici populi per Mare Rubrum,
ut promissam acciperent terram <strong>(Exod. XIV)</strong>.
<em>Unum est baptisma, per quod transeundum est ad
vitam aeternam</em> <strong>(Ephes. IV, 5)</strong>.
<br>@ <nobr><sub></sub></nobr> Hanc et priorem epistolam edimus post Lucam
d᾽Acheri Spic. tom. III, nov. Edit. pag. 322, ex duobus
<nobr><sub></sub></nobr> mss. codd. monasterii S. Emmerami; et uno
Salisburgensi. EPISTOLA
<br>@ <nobr><sub></sub></nobr> Apud Froben. epist. 155. CCIV.
AD FRIDUGISUM.
<em>De tribus generibus visionum.</em>
</p><p>Tria sunt genera visionum: unum corporale, aliud
spirituale, tertium intellectuale. Corporale est quod
corporeis oculis videtur [<em>Cod.</em> Sal., videre solemus].
Spirituale est quod, remota corporali visione, in spiritu
solo per imaginationem quamdam cernimus,
<nobr><sub></sub></nobr> sicut cum forte quidlibet ignotum oculis perspicimus,
statim ejus rei imago formatur in spiritu, sed prius
non apparet illa spiritualis imaginatio quam corporalis
allata sit intuitio. Intellectuale est quod sola
mentis vivacitate consideramus, veluti cum scriptum
legimus: <em>Diliges proximum tuum sicut te ipsum</em>
 <strong>(Matth. XIX, 19)</strong>. Litterae autem corporali visione
leguntur, et proximus spirituali imaginatione rememoratur,
et dilectio sola mentis intelligentia.
</p><p>Primum autem genus visionis omnibus notissimum
est. Secundum aeque omnibus consuetum.
Tertium a plerisque ignoratum, quia discernere nequeunt,
quid sit spirituale, quid intellectuale: quae
duo Apostolus una sententia et hac brevissima
optime discrevit: <em>Orabo spiritu, orabo et mente:</em>
<nobr><sub></sub></nobr> psallam spiritu, psallam et mente <strong>(I Cor. XIV, 15)</strong>.
Spiritum occultas significationes, quae sunt in Scripturis
sanctis, nominavit; et mentem manifestas harum
intelligentias appellavit. {216} Voluit enim nos
cum intelligentia eorum quae dicimus, vel orare vel
psallere. Unde et in alio loco dicit: <em>Si oravero lingua,
spiritus meus orat, mens mea sine fructu est</em> <strong>(Ibid. 14)</strong>.
Hic autem lingua obscuras et mysticas significationes
quae solent tantummodo spiritu cerni designavit,
quarum si intelligentiam ignoramus, mens nostra
infructuosa remanet.
</p><p>Haec quoque duo genera visionum in Pharaone et
<nobr><sub></sub></nobr> Joseph mirabiliter distinguuntur <strong>(Gen. XLI)</strong>. Illi enim
in spiritu futura ostendebantur, isti in mente horum
revelatio facta. Illius spiritus informatus est ut videret,
istius mens illuminata est ut intelligeret. Similiter
et Danielis excellentia tentata est et probata, qui
et somnium futurorum, quod rex videbat spiritu,
intellexit, ejusque interpretationem regi ostendit
<strong>(Dan. II et IV)</strong>. Ideo magis ille fuit propheta qui
mente intellexit, quam rex qui spiritu cernebat. Sed
haec tria quoque genera visionum in illa Scriptura,
quae coram rege Balthazar in pariete est depicta,
ostenduntur <strong>(Dan. V)</strong>. Nam corporali visione rex cernebat
in pariete litteras perscriptas, cujus nec spiritus
informatus fuit, ut eas, licet videret, legere potuisset;
nec mens illuminata intelligere eas. Accessit
<nobr><sub></sub></nobr> autem et propheta, qui utrumque et in spiritu obscuritatem
scripturae perlegebat, et obscurissimas ejus
significationes mentis vivacitate intellexit. Haec tibi,
charissime fili
<br>@ <nobr><sub></sub></nobr> <em>Fridugilse.</em> Ita habent codd. mss.; sed nullus dubito,
quin legendum sit, <em>Fridugise</em> seu <em>Fredegise,
cujus gratia responsiones dedit ad quaestiones de
Trinitate, etc.</em> Fridugilse, citato sermone dictavi,
ne ignarus hujus tripartitae rationis esses, quae omnibus
usitata est, sed a paucis intellecta
<br>@ <nobr><sub></sub></nobr> In codice ms. San-Emmeramensi in fine hujus
epistolae, haec verba adduntur: <em>Explicit Liber Albini
Magistri, jussit quem praesul Baturicus scribere dignum.</em>
Baturicus nempe episcopus Ratisbonensis,
qui Adalwino successit anno 817..
<br>@ <nobr><sub></sub></nobr> Hanc epistolam descripsimus ex cod. Salisb.
Alcuinum auctorem ex stylo novimus, et ex ordine,
quem illa in praedicto codice tenet, medium inter
certas et indubitatas ejus epistolas. Discipulum vero
illum qui querelas contra Alcuinum ad palatium detulit,
et quocum in pacem redire cupit, nullo vestigio
deprehendere potuimus. EPISTOLA
<br>@ <nobr><sub></sub></nobr> Apud Froben. epist. 156. CCV.
AD QUEMDAM DISCIPULUM.
<em>Causam dissensionis a se amolitur, et in amicitiam
redire postulat.</em>
</p><p>Charissimo in Christi charitate filio salutem.
</p><p>Obsecro ut solitae pietatis dilectione has paternae
devotionis litterulas legere digneris. Cur, dulcissime
fili, contumeliam dissensionis nostrae in aures palatinas
mittere voluisti? Ecce ibi sonat: «Quid nos sperare
<nobr><sub></sub></nobr> debemus de illorum amicitia, qui nec inter
seipsos fidem vel concordiam servare potuerunt?»
Magis haec potest esse confusio quam laudatio, desperatio
fidei nostrae quam confirmatio causae tuae.
Et qua fronte reprehendere poteris eum quem toties
laudare solebas? Scio quod tibi ira tua justa videtur;
quia haec est natura humani furoris, ut haec, quidquid
agit vel dicit, justum sibi esse videatur. <em>Irascimini
et nolite peccare</em> <strong>(Psal. IV, 5)</strong>, id est, nolite permanere
in ira. Concessit quod naturae est; tulit quod
culpae est. Idcirco et Apostolus ait: <em>Sol non occidat
super iracundiam vestram</em> <strong>(Ephes. IV, 26)</strong>. Saepe melior
est defensor quam accusator; quia ille ad pacem
defendit, iste ad discordiam accusat. Nec in mea
diffido causa, licet in praesentia regis ventiletur.
<nobr><sub></sub></nobr> Testis est mihi <em>renium scrutator</em> <strong>(Psal. VII, 10)</strong>,
quam fideliter te semper amavi, et quam bene cupivi
de fratre tuo, quem video te plus carnaliter amasse
quam patrem spiritaliter, licet ille de me superbe
egisset [<em>Locus corruptus</em>]. Testis est mihi domnus
rex, Dei esse causa, an illius pietas prius alterum
nominaret, an ego precarer. Et non erubescerem de
<nobr><sub></sub></nobr> ambabus accusationibus in illius sanctissima praesentia
dijudicari, si non confunderemur de dissensionis
nota. Quod vero te nesciente perrexi, necessitas hoc
fecit, non voluntas.
</p><p>{217} Quare oblitus fuisti, fili mi, quomodo cum
lacrymis et inclinata cervice te pro pace et concordia,
pro Christi amore precatus sum, cujus debitor
es omni homini, etiam non rogatus. Et si fratrem
tuum occidissem, utique ob Christi praeceptum ignoscere
debuisses: quanto magis, dum nihil ei nocui,
sed omnino benefeci. Et ob hoc benefactum in illum,
inimicus factus es amico tuo. Nec tibi plus est, in
regeneratione sancti Spiritus, fratris [<em>Forte, frater</em>]
quam mihi. Et si in prima mansisset generatione, ex
qua orta est discordia inter charissimas personas; et
<nobr><sub></sub></nobr> in qua plus illum amas quam me, nec tibi nec mihi
esset frater.
</p><p>Revertere, revertere, licet non pro meo, sed pro
illius amore, qui cum inimici essemus, <em>reconciliavit
nos Deo in sanguine suo</em> <strong>(Coloss. I, 20)</strong>. Sit ille nobis
nunc mediator ad pacem, qui fuit ante mediator ad
vitam. Si has humilitatis meae preces dura mente
contemnis, et nocere cupis (cui prodesse fas esse negare
non poteris, nisi paternum nomen et magistrale
de pectoris tui arcano, vel oris eloquio delere velis;
quod impium esse nemo est qui nesciat, qui beneficia
charitatis inter nos unquam agnovit) tamen eo
protegente, pro cujus amore haec tam suppliciter deposco,
credo nocere non poteris. Absalon patrem
suum regno expulit, sed seipsum vita privavit (II Reg.
<nobr><sub></sub></nobr> XV et XVIII); et quod illa dissensio carnaliter perpessa
est, timeamus ne nos spiritaliter patiamur, si ad charitatem
Christi non revertamur. <em>Charitas patiens est</em>
ad sufferendum, <em>benigna ad praestandum;</em> <em>non agit
perperam, id est, non superquaerit fratrem suum in
negotio;</em> <em>omnia sperat, omnia credit</em> <strong>(I Cor. XIII, 4
seq.)</strong>. Quae meliora sunt, sperare debemus et optima
credere.
</p><p>Utinam haec chartula in locum me apud te remittat
pristinum; et si hoc perficere non valeat, vel excusatum
habeat apud judicem meum; quia feci quod potui,
si obtinere non valuissem quod voluissem. Possum,
possum, credo, per eum, qui inspiravit pectusculum
meum, ut peterem quod pium putavi. Inspiret
etiam pectus tuum, ut concedas quod deposceris.
<nobr><sub></sub></nobr> Conditio vero pacis non puer sit pater dissensionis,
sed puer <em>Pater futuri saeculi</em> <strong>(Isai. IX, 6)</strong>, de quo
dictum est: <em>Ecce puer meus quem elegi, electus meus,
in quo bene complacuit animae meae</em> <strong>(Matth. XII, 18)</strong>:
ut digni habeamur inter eos nominari, et esse pueros,
de quibus antea ille per prophetam praedixit: <em>Ecce
ego et pueri mei, quos dedit mihi Deus</em> <strong>(Isai. VIII, 18)</strong>.
<br>@ <nobr><sub></sub></nobr> Apud Mabill. epist. 9. collata cum binis codd.
Salisburg. et S. Emmerami. (Apud Froben. epist. 157.).
</p><h4>EPISTOLA CCVI.
AD DISCIPULUM.</h4>
<em>Reprehendit illum ob vitae perversitatem, et ad emendationem
hortatur.</em> <nobr><sub></sub></nobr> 
<br>@ <nobr><sub></sub></nobr> <em>Dilectissimo filio.</em> Osulfo fortassis, quem Alcuinus
ob morum pravitatem saepius corripuit, et ut se
corrigeret, monuit; prout narratur in Vita Alcuini.
Illum Britannum fuisse constat ex cod. Salisb., in quo
regio, cujus initium hujus epistolae meminit, Britannia
<nobr><sub></sub></nobr> vocatur. Ad eumdem puto, pertinent sequentes
duae epistolae, et carmen De Cuculo. Dilectissimo filio.
<p>Dulcissime fili, frater et amice, cujus nomen opto
ut coelestis bibliotheca teneat in aeternum. Olim te
genui, nutrivi, alui, et ad perfectum virum usque,
Deo donante, perduxi, artibus studiose eruditum, sapientiae
sole illuminatum, moribus apprime ornatum;
ita ut tuam laudem tota pene decantet regio [<em>Codd.</em>
ms. Salisb., Britannia], et latior est fama nominis
tui quam notitia faciei tuae. Hujus ego tibi decoris
devotus, Christum obtestor, adjutor exstiti, et pro
virium mearum portione te, si non idoneus, tamen
<nobr><sub></sub></nobr> voluntarius, sicut potui, et adhuc absentem obnixe
orationibus prosequar, quem quondam praesentem
sacris disciplinis provexi. Sed per ejus te misericordiam
intentius deprecor qui nos redemit, illuminavit
et exaltavit, et suae agnitionis participes effecit ne
charitati meae, quae me non sinit tacere, irascaris,
si aliquid durius tecum loquar. Urget enim me paternitatis
affectus fari, quod pennigero rumore narrante
didici, quia quaedam agis quae nec tuae conveniunt
{218} dignitati, nec meae placent dilectioni: quia nolim
famam claritatis tuae maculis fuscari nigris, ne
alius tibi debitum subripiat locum, ut sit <em>novissimus
primus et primus novissimus</em> <strong>(Matth. XIX, 30)</strong>. Quid
est, fili, quod de te audio, non uno quolibet in angulo
susurrante, sed plurimis publice cum risu narrantibus:
<nobr><sub></sub></nobr> quod puerilibus adhuc deservias immunditiis,
et quae nunquam facere debuisses, nunquam
dimittere voluisses [velis]. Ubi est nobilissima eruditio
tua? Ubi est clarissima in Scripturis sacris industria
tua? Ubi morum excellentia? Ubi animi fortitudo?
Ubi timor gehennae? Ubi spes gloriae? Quomodo
illa perpetrare non horrescis, quae aliis prohibere
debuisses? Convertere, obsecro, intra animum
tuum [<em>Cod.</em> Sal., in te], et dic cum propheta: <em>Quis
dabit capiti meo aquam et fontem lacrymarum oculis
meis, ut plangam die ac nocte</em> <strong>(Joan. IX, 1)</strong>, non
Jerusalem Babylonio igne usturam, sed animam
Sodomitanis flammis arsuram. Per singula momenta
properat dirus exactor, quem nullus vitare potest.
Quid respondebis tunc aequissimo judici tuo, si nunc
<nobr><sub></sub></nobr> non corrigis foedissima facta tua? Obsecro te, dilectissime
fili, per terrorem illius judicii, quod omnes
subire cogimur, ut ab hac die, qua hanc perlegas
paginulam, intimo dolore dictatam, pura charitate
conscriptam, sancta fide sigillatam, constanti animo
incipias catenam hujus diabolicae suggestionis et impiae
consensionis disrumpere, et procul a te abjicere,
quatenus puras et liberas manus ad Dominum Deum
tuum levare valeas <strong>(I Tim. II, 8)</strong>, qui praesto est
<nobr><sub></sub></nobr> tibi, de longinqua regione revertenti, occurrere, si
tu non tardaveris surgere et dicere: <em>Pater, peccavi
in coelum et coram te, ideo non sum dignus vocari
filius tuus</em> <strong>(Luc. XV, 21)</strong>. Et non solum obviare, sed
etiam amplectari, osculari, optimaque induere stola
et annulo ornare et calceamentis munire, insuper et
deducere dignabitur in domum deliciarum suarum,
qua angelicis conjunctus coetibus, beata aeternitate
et aeterna beatitudine decantabis: <em>Beati, qui habitant
in domo tua Domine, in saeculum saeculi laudabunt te</em>
 <strong>(Psal. LXXXIII, 5)</strong>.
<br>@ <nobr><sub></sub></nobr> Quercet. 103; collata cum codd. mss. Salisburgensi et S. Emmerami. (Apud Froben. epist. 158.)
</p><h4>EPISTOLA CCVII.
AD FILIUM PRODIGUM.</h4>
<em>Reprehendit discipuli perversos mores, et ad emendationem
vitae provocat exemplo cujusdam nunc episcopi,
olim sui condiscipuli.</em> <nobr><sub></sub></nobr> 
<br>@ <nobr><sub></sub></nobr> <em>Filio prodigo.</em> Hoc nomine Osulfum notari etiam
Mabillonio videtur. Vid. epist. priorem. Filio prodigo Pater lugens salutem.
<p><em>Quis dabit capiti meo aquam et fontem lacrymarum
oculis meis</em> <strong>(Jer. IX, 1)</strong>, ut plangam, non imaginariam
civitatem Chaldaea perituram flamma, sed animam,
imaginem Christi inclytam, et infinita permansuram
aeternitate? Heu! heu! infelix anima! ex pretio sanguinis
Christi nobilis, sed ex peccati contagione
ignobilis: quare <em>dereliquisti fontem vitae et fodisti
tibi cisternas dissipatas</em> <strong>(Jerem. II, 13)</strong>? Cisternas, in
quibus non est aqua salutis, sed volutabrum porcorum
[<em>Edit.,</em> pecorum]. Quare dimisisti patrem, qui te
ab infantia erudivit, qui te disciplinis liberalibus imbuit,
moribus instruxit, perpetuae vitae praeceptis
munivit, et junxisti te scortorum gregibus, potatorum
<nobr><sub></sub></nobr> conviviis, superbientium vanitatibus? Nonne tu
es adolescentulus ille, omnium ore laudabilis, omnium
oculis amabilis, omnium auribus desiderabilis?
Heu! heu! nunc omnium ore reprehensibilis, omnium
oculis exsecrabilis, omnium auribus detestabilis.
Quis te sic subvertit, nisi ebrietas et luxuria? Quis te,
formose puer, filius Ecclesiae, venerabile lumen, persuasit
porcos pascere, de siliquis eorum edere? Surge,
fili, surge et revertere ad patrem tuum, et dic saepius,
non semel: <em>Pater peccavi in coelum et coram te,
et ideo non sum dignus vocari filius tuus</em> <strong>(Luc. XV, 21)</strong>.
<em>Adhuc</em> modicum {219} <em>lumen est in te, curre, dum
lucem habes, ne modo aeternae perditionis tenebrae te
apprehendant</em> <strong>(Joan. XII, 35)</strong>. Crede in perpetuam
miserationis lucem, ut filius lucis fias. Pius est Pater,
<nobr><sub></sub></nobr> statim occurret revertenti tibi, et in amplexus
tuos ruet. Stolam primam tibi afferre jubebit, et annulo
imaginis suae dexteram decorabit tuam. Noli
diutius per vepres vitiorum velut ovis perdita oberrare,
sed revertere ad eum qui nonaginta novem oves
in coelesti altitudine dimisit, ut unam, quae in terris
erravit, inveniret, reportaret, et collocaret cum caeteris
ad gaudium angelorum in coelesti patria <strong>(Matth.
XVIII, 12; Luc. XV, 4, 7)</strong>. Cogitans cogita, quanta sit
<nobr><sub></sub></nobr> laetitia angelorum super unum peccatorem poenitentiam
agentem, et quam pius et misericors sit ille,
qui ait: <em>Nolo mortem peccatoris, sed ut convertatur et
vivat.</em> Et iterum per prophetam inquit: <em>In quacunque
die conversus fuerit peccator, vita vivet et non morietur</em>
 <strong>(Ezech. XXXIII, 11, 12)</strong>.
</p><p>Noli fili, noli vocantem spernere, nec miserantem
[<em>Cod.</em> Sal. et S. Emmerami, miserantis] negligere
pietatem. Recordare aeternorum flammas tormentorum,
vermium venenatos dentes, frigoris immensitatem,
plangentium luctus, immitissimas tortorum
facies [<em>Cod.</em> Sal. et S. Emmerami, tormentorum
faces], infinita miseriae spatia. Considera item beatissimas
angelorum cohortes, gloriosas sanctorum
turmas, et ipsius omnipotentis Dei ineffabilem beatam
<nobr><sub></sub></nobr> visionem, qua sancti fruituri sunt in aeternum.
Adhuc poteris illa devitare tibi, et ista eligere. Ad
illum finem impiorum luxuria et iniquitas perveniet
tua: ad istam itaque sanctorum gloriam et laudabilem
beatitudinem conversio [<em>Cod.</em> Sal. et S. Emmerami,
conversatio] tua et poenitentia poterit, Deo
miserante, pervenire. Sufficit tibi praeteritum tempus
in luxuriis et deliciis transactum. Resipisce aliquando
ab hac perditione tua, et diabolicae suggestioni
noli diutius obtemperare. Sed confitere peccata
tua, et in spe veniae poenitentiam age. <em>Quis scit,
si convertatur et ignoscat Deus</em> <strong>(Joel. II, 14)</strong>? Multae
sunt enim miserationes illius, et infinita pietas
super eos qui peccata sua plangere curant, non addere;
abjicere fascem iniquitatis, non augere criminosum
<nobr><sub></sub></nobr> onus.
</p><p>Memento latronem in cruce pendentem, et Ninivitas
in cinere sedentes, et impium Manassen regem
de Babylonia revertentem captivitate. Sicut
illis pietas divina post poenitentiam miserata fuit,
ita et tibi erit certissime, si in illum tota intentione
cordis, et conversione vitae, et poenitentiae lacrymis
revertere vis. Vide condiscipulum tuum, qui omni
devotione cordis Deo semper adhaesit, et modo episcopatu
praesidet nobilissimo
<br>@ <nobr><sub></sub></nobr> Si hic filius prodigus in Anglia quaerendus,
prout ex epistola priori conjicere licet, tunc ista de
Eanbaldo episcopo Eboracensi, qui discipulus quoque
<nobr><sub></sub></nobr> Alcuini fuit, apte intelligi possunt., omnibus amabilis,
laudabilis et desiderabilis. Tu vero, miserrime, errabundus
per vitiorum fruteta, nemini honorabilis,
sed omnibus reprehensibilis. Memento quanto fuisti
clarior in donis, melior in eruditione, acutior in sensu,
et omni ecclesiastica doctrina praecellentior. Sed
<nobr><sub></sub></nobr> nunc quasi tugurium in vinea derelictum, vulpibus
et feris habitatio, qui depascere solent vineam Christi.
Ille vero tuus quondam compar et eruditionis
particeps, templum Dei vivi, et sancti Spiritus habitatio,
Deo dilectus et hominibus, aeternas sibi in
coelo quotidie praeparat mansiones, dum tu terrenas
sequeris foeditates et lugubre perditionis iter per vitiorum
praecipitia ruiturus recurris.
</p><p>Surge, obsecro, fili mi charissime, surge et vade
ad fratrem [tuum], de quo ante dixi, quia vos una
genuit Ecclesia, una erudivit disciplina, unus instruit
<nobr><sub></sub></nobr> et pater: fiat vobis nunc quoque una concordia, et
unum salutis tuae consilium, et una ecclesiasticae pietatis
habitatio. Scio illum tuis multum gaudere profectibus.
Noli preces paternas contemnere, noli lacrymas
magisterii mei negligere. Consolare me de tua salute,
ne diabolus glorietur contra me in perditione tua.
Ego te filium charissimum nutrivi, alui, erudivi.
Non sis mihi in confusionem et tibimetipsi in contumeliam,
et coaetaneis tuis in opprobrium: fac viriliter
et confortare in Domino, et vince omnes adversarios
tuos per eum qui ait: <em>Confidite, ego vici
mundum</em> <strong>(Joan. XVI, 33)</strong>; ut gaudium meum plenum
sit in te, et gaudium tuum nemo tollat a te. Filius
sapiens gloria est patris. Non tantum mihi, qui te
genui, gaudium facies ineffabile, sed etiam juxta
<nobr><sub></sub></nobr> {220} evangelicam parabolam, quam paulo ante in
hac eadem epistola proposui, omnibus angelicis gaudium
facies dignitatibus. Noli subtrahere illorum
laetitiae et tuae beatitudini. Si modo in praesenti facias
illos laetari in tua poenitentia, cum illis in gloria
tribuet te Deus laetari in aeternum.
</p><p>Haec tecum maneat chartula, et saepius legatur,
donec perficiatur [<em>Cod.</em> Sal., perficiat] quod optat
qui dictavit illam. Credo faciens faciet Deus quod
paterna charitas quaerit in filio. Sed tu noli tardare
converti ad Deum, quia nescimus <em>quid ventura pariat
dies</em> <strong>(Prov. XXVII, 1)</strong>. Deus hodiernam recipit
certissime poenitentiam, sed longaevitatem praesentis
vitae non promisit. In dubio ultimi diei nos dereliquit
ut semper paratos inveniret cum bonorum lampadibus
<nobr><sub></sub></nobr> meritorum obviare sibi.
<br>@ <nobr><sub></sub></nobr> Quercet. 114, Canis. 64 <strong>(Froben. 159)</strong>.
</p><h4>EPISTOLA CCVIII.
AD EUMDEM.</h4>
<em>Deplorat discipuli perversos mores, et illum ad meliora
revocare conatur timore gehennae.</em>
<br>@ <nobr><sub></sub></nobr> <em>Charissimo filio.</em> Osulfo. MABILL. Charissimo filio.
<p>Quem sero genui, et cito dimisi. Nec bene ablactatus
raptus est ab uberibus meis. Inimicior quam
noverca, tenera de paterno gremio per libidinum
vortices caro rapuit. Heu, proh dolor! quid faciam,
nisi plangam pereuntem, si forte calidis lacrymarum
fomentis resuscitari possit. Vae carni, quae non
timet sulphureos quinque urbium ignes, vel poenae
infernalium tormentorum flammas Stringe teipsum,
<nobr><sub></sub></nobr> obsecro, hujus timoris catenis, et tenta quomodo
vel unam ardoris scintillam sufferre possis: et cogita
quid sit, si totum corpus aeterno crucietur incendio.
Respice tandem, et noli consentire ei qui
tibi talia parat incendia: sed magis castiga teipsum,
et paternis acquiesce obsecrationibus: et Dei oculis
te semper praesentem esse cognosce, et ante
sanctorum angelorum aspectus. Erubesce in conspectu
illorum facere quae horrescis in conspectu cujuslibet
hominis perpetrare. Scio quod judicium
credis omnibus esse futurum, et te credis inter illos
esse qui talia egerunt qualia tibi quotidie diabolus
<nobr><sub></sub></nobr> suadet. Ecce heri fecisti voluntatem carnis tuae;
hodie vadis in incendium ignis aeterni.
<br>@ <nobr><sub></sub></nobr> Froben. epist. 211.
</p><h4>EPISTOLA CCIX.
AD AMICUM.</h4>
<em>Conversum ad meliora, hortatur ad constantiam.</em>
<p>Dilectissimo amico totius prosperitatis praesentis
et aeternae beatitudinis perpetuam salutem.
</p><p>Magna mihi laetitia est de bona voluntate vestra
quam audivi a fratre nostro Benedicto in vobis esse.
Opto, atque Deum deprecor, ut citius cum omni
convenientia perficiatur. Scriptum est enim: <em>Ne
tardes converti ad Dominum Deum, quia nescis quid
ventura pariat dies</em> <strong>(Eccli. V, 8)</strong>. Erue te de harum
carcere tribulationum, quae in hoc mundo fidelium
animos torquere solet, sicut scriptum est: <em>Multae</em>
<nobr><sub></sub></nobr> tribulationes justorum; ut quod sequitur tibi evenire
merearis: <em>Sed de his omnibus liberabit eos Dominus</em>
 <strong>(Psal. XXXIII, 20)</strong>. Et cave diligentissime, ne qua te
aratrum Domini tenentem injustitia retro revocet.
Nemo miles sarcinis alienis onustus ad bella bene
procedit, nisi armis t