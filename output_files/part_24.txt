r Jacob filio suo Joseph, quasi nescienti,
indicare voluit, ubi et quando sepelierit matrem
ejus (vers. 7)?---<em>Resp.</em> Forte prophetice commemorare
voluit, ibi sepultam matrem Joseph, ubi
Christus fuerat nasciturus.
</p><p><em>Inter.</em> 280. Quae est pars una quam Jacob dedit
Joseph filio suo [extra fratres suos], quam tulisse se
de manu Amorrhaeorum dicit in gladio et arcu suo
(vers. 22)?---<em>Resp.</em> Significavit urbem, quae Hebraice
Sichem dicitur, et secundum Graecam et Latinam
<nobr><sub></sub></nobr> declinationem Sichima appellatur; et corrupte a plurimis
Sichar nominatur: quae et [<em>Al.,</em> ut] nunc Neapolis
urbs Samaritanorum dicitur. Sichem [in] Hebraea
lingua transfertur in humerum [<em>Al.,</em> numerum],
unde Septuaginta [praecipue] interpretati sunt. Quod
autem dicit se eam [<em>Ms.,</em> jam] in arcu et gladio possedisse,
arcum hic et gladium justitiam vocat, per
quam meruit, peregrinus et advena, interfecto Sichem
et Emor, de periculo liberari. Timuit [enim],
quod supra legimus, ne vicina oppida atque castella
ob eversionem foederatae urbis adversum se consurgerent,
et Dominus non dedit eis ut nocerent illi.
[Vel certe sic intelligendum: dabo tibi Sichimam,
quam in fortitudine mea, hoc est, in pecunia, quam
multo labore et sudore quaesivi. Quod autem ait:
<nobr><sub></sub></nobr> super fratres tuos, ostendit, absque sorte eam dedisse
tribui Joseph, et mausoleum ejus ibi hodieque cernitur.]
</p><p>DE BENEDICTIONIBUS PATRIARCHARUM.
</p><p><em>Inter.</em> 231. Quid intelligendum est de benedictionibus
quibus Jacob patriarcha benedixit filios suos:
an historice vel allegorice intelligendae sunt, dum dixit:
<em>Congregamini filii Jacob </em>[audite, Israel, patrem
vestrum], ut annuntiem vobis quae ventura sunt in novissimis
diebus <strong>(Gen. XLIX, 1)</strong>; et videtur ex his verbis
magis allegoriam sonare quam historiam?---<em>Resp.</em>
Utrumque [vero] et historiam et allegoriam.
Historiam, de divisione terrae promissionis, quae [divisiones]
<nobr><sub></sub></nobr> dividendae erant nepotibus illorum. Item
allegoriam, de Christo et Ecclesia in novissimis quid
futurum [<em>Ms.,</em> futuram] temporibus. Sed prius historiae
fundamenta ponenda sunt, ut aptius allegoriae
culmen priori structurae superponatur.
</p><p><em>Ruben primogenitus meus, tu fortitudo mea, principium
doloris mei, prior in donis </em>[major imperio],
effusus es sicut aqua, non crescas: [quia] ascendisti
cubile patris tui, et maculasti stratum ejus (vers. 3, 4).
<br>@ <nobr><sub></sub></nobr> Ex Hieronymo, lib. Quaest. in Gen. Est autem hic sensus: tu es primogenitus meus,
major in libris, et debebas, juxta ordinem nativitatis
tuae, haereditatem, quae primogenitis jure debebatur,
habere, nempe sacerdotium accipere et regnum [hoc
quippe in portando onere [<em>Al.,</em> honore] et praevalido
robore demonstratur]. Verum quia peccasti, et quasi
<nobr><sub></sub></nobr> aqua, [quae] vasculo non tenetur, voluptatis [<em>Ms.,</em>
voluntatis] effusus es impetu, idcirco praecipio tibi ut
ultro non pecces, sisque in fratrum numero poenas
peccati lugens [<em>Al.,</em> luens], quod primogeniti ordinem
perdidisti: 
<br>@ <nobr><sub></sub></nobr> Sequentia non sunt Hieronymi. principium autem doloris est omnis
primogenitus, quia pro eo primum commoventur
viscera parentum.
</p><p><em>Simeon et Levi fratres, vasa iniquitatis bellantia, in
consilium eorum ne veniat anima mea et in coetu illorum
non sit gloria mea;</em> quia in furore suo occiderunt
[virum] et in voluntate sua suffoderunt murum. Maledictus
furor eorum, quia pertinax, et indignatio illorum,
quia dura. Dividam eos in Jacob, et dispergam
illos in Israel (vers. 5-7). Significat autem non sui
fuisse consilii, quod Sichem et Emor {335} foederatos
<nobr><sub></sub></nobr> viros interficerent [<em>Al.,</em> interfecerunt], et [quia] contra
fas, in pacis et amicitiarum tempore sanguinem
fuderunt innocentum, et quasi quodam furore sic
crudelitate repleti [<em>Al.,</em> raptati] muros hospitae urbis
everterunt [<em>Ms.,</em> everterent] <strong>(Gen. XXXIV)</strong>. Unde dicit:
<em>Maledictus furor eorum, quia pertinax et reliqua.</em>
<em>Et dispergam eos in Israel.</em> Levi enim haereditatem
propriam non accepit, sed in omnibus sceptris
paucas urbes ad habitandum [<em>Edit.,</em> inhabitandas]
habuit. De Simeone vero in libro Jesu (XIX, 1, 2)
scriptum est, quod et ipse proprium funiculum non
acceperit, sed de tribu Juda quiddam habuerit.
</p><p><em>Juda te laudabunt fratres tui, manus tuae in cervicibus
inimicorum tuorum:</em> adorabunt te filii patris tui.
Catulus leonis Juda, ad praedam, fili mi, ascendisti<nobr><sub></sub></nobr> <strong>(Gen. XLIX, 8, 9)</strong>. Sive, ut in Hebraeo scriptum est:
<em>de captivitate, fili mi, ascendisti:</em> requiescens accubuisti
ut leo, et quasi leaena quis suscitabit eum? Quia
Juda confessio sive laus interpretatur, recte scribitur:
<em>Juda</em> confitebuntur tibi fratres tui, vel <em>laudabunt
te.</em> Et licet de Christo grande sit mysterium, tamen
secundum litteram significat quod per stirpem David
generantur reges, et quod adorarent eum omnes tribus.
Non enim ait, filii matris tuae, sed, <em>filii patris
tui.</em> Et quod sequitur: <em>Ad praedam, fili mi, ascendisti,
ostendit eum captivos populos ducturum esse, et juxta
intelligentiam sacratiorem,</em> Christum ascendisse in
<nobr><sub></sub></nobr> altum, et captivam duxisse captivitatem <strong>(Ephes. IV,
58)</strong>; sive, quod melius puto, captivitas passionem
ascensus resurrectionem significat. <em>Alligans ad vineam
pullum suum et ad vitem asinam suam</em> <strong>(Gen.
XLIX, 11)</strong>. Quod videlicet pullum asinae, cui supersedit
Jesus, hoc est, gentilium populum, vineae apostolorum,
qui ex Judaeis sunt, copulaverit, et ad vitem,
sive, ut in Hebraeo habetur [ad Soreth], id est, electam
vitem alligaverit asinam, <em>cui supersedit, Ecclesia
ex nationibus congregata.</em> Quod autem dicit: <em>Fili
mi;</em> conversio est <b>ἀποστροφὴ</b> ad ipsum Judam [<em>Al.,</em>
conversionem ad Christum de ipso Juda facit], quod
Christus haec omnia sit facturus. 
<br>@ <nobr><sub></sub></nobr> Sequentia non sunt Hieronymi. Quod autem ait:
<em>Non auferetur sceptrum de Juda et dux de femore
ejus donec veniat ille, qui mittendus est;</em> et ipse erit
<nobr><sub></sub></nobr> exspectatio gentium. Significat, quod non deficerent
principes de tribu Juda, usque ad tempus, quo natus
est Christus, qui missus a Patre exspectatio est gentium.
</p><p>[<em>Zabulon in littore maris habitabit, et in statione
navium, pertingens usque ad Sidonem.</em>] Isachar asinus
fortis, accubans inter terminos, vidit requiem,
quod esset bona, et terram quod optima, et supposuit
humerum suum ad portandum, factusque est tributis
serviens (vers. 13). 
<br>@ <nobr><sub></sub></nobr> Hieron. Quaest. in Gen. [Quia] supra de Zabulon dixerat;
[quod] maris magni littora esset possessurus; Sidonem
quoque et reliquas [Phoenices] urbes [contingeret],
nunc ad mediterraneam provinciam redit; et
Isachar, quae [<em>Al.,</em> qui] juxta Nephtalim est pulcherrimam
[in Galilaea] regionem possessurus est, benedictione
<nobr><sub></sub></nobr> sua habitatorem fecit. Asinum autem osseum
vel fortem vocat, et humerum [dicit supposuisse] ad
portandum, quia in labore terrae et vehendis ad mare
[oneribus], quae in finibus suis nascebantur, plurimum
laboraret, regibus quoque tributa comportans.
Aiunt Hebraei, per metaphoram significari, quod
Scripturas sanctas die ac nocte meditans studium
suum dederit ad laborandum, et idcirco ei omnes
serviunt, quasi magistro dona portantes.
</p><p><em>Dan judicabit populum suum, sicut alia tribus in
Israel.</em> Fiat Dan coluber in via, cerastes in semita,
mordens ungulas equi, ut cadat ascensor ejus retro(Gen. XLIX, 16-18). Salutare tuum <em>exspectabo, Domine.</em>
Samson judex in Israel de tribu Dan fuit. Hoc
ergo nunc dicit videns in spiritu, comam nutrire
<nobr><sub></sub></nobr> Samson Nazaraeum, et de caesis hostibus triumphare:
quod in similitudinem colubri regulique obsidentis
vias, nullum per terram Israel transire permittat;
sed etiam si quis temerarius virtute sua, quasi velocitate
equi confisus, eam voluerit praedonis more
populari, non illum effugere valebit. Totum autem
per metaphoram serpentis et equitis loquitur [<em>Edit.,</em>
quod loquitur, ad formam serpentis et equi pertinet].
Videns ergo [<em>Ms.,</em> autem] tam fortem Nazaraeum
tuum, quod ipse propter [<em>Edit.,</em> per] meretricem
mortuus est, et moriens nostros occidit inimicos,
putavi, o Deus! ipsum esse Christum Filium tuum;
<nobr><sub></sub></nobr> verum quia mortuus est, et non resurrexit, et rursum
ductus captus est Israel, alius mihi Salvator
[<em>Ed.,</em> verum, qui mortuus est et resurrexit, ille igitur
mihi salvator, etc.] mundi et mei generis praestolandus
est, <em>ut veniat, cui repositum est, et ipse erit
exspectatio gentium.</em>
</p><p>{336} <em>Gad accinctus praeliabitur ante eum, et ipse
accingetur retrorsum,</em> (vers. 19) significat, quod ante
Ruben, et dimidiam tribum Manasse, et filios, quos
trans Jordanem [<em>Ms.,</em> filios suos trans Jordanem] in
possessionem dimiserat, post quatuordecim annos revertens,
praelium adversum eos gentium vicinarum
grande reperit et victis hostibus fortiter dimicavit.
Lege librum Jesu Nave <strong>(XIII, 7)</strong> et Paralipomenon
(I, V, 1, 11).
</p><p><nobr><sub></sub></nobr> <em>Nephtalim</em> cervus emissus, dans eloquia pulchritudinissive <em>Nephtalim ager irriguus</em> <strong>(Gen. XLIX, 21)</strong>.
Utrumque enim significat Hebraeum verbum Aiala
Selvha [<em>Edit.,</em> Silvam]. Significat autem quod aquae
calidae in ipsa nascuntur tribu, sive quod super lacum
Genesar fluenta [<em>Al.,</em> fluento] Jordanis esset irriguus.
Hebraei autem volunt propter Tiberiadem, quae legis
videbatur habere notitiam, agrum irriguum hic intelligi
eloquia pulchritudinis prophetarum [<em>Ms.,</em> irriguum
et eloquia pulchritudinis prophetari]. Cervus
autem emissus temporaneas fruges et velocitatem
terrae uberioris ostendit. Sed melius, si ad doctrinam
Salvatoris cuncta referamus, quod ibi vel maxime
docuerit Salvator, ut in Evangelio quoque scriptum
est <strong>(Matth. IV, 15)</strong>.
</p><p><nobr><sub></sub></nobr> <em>Filius meus accrescens Joseph, filius meus accrescens
et decorus aspectu.</em> Filiae decurrerunt super
murum, sed exasperaverunt eum, et jurgati sunt, invidiaeque[Ita Ms.; Al. <em>invideruntque illi</em>] habentes
jacula. Sedit in forti arcus ejus, et dissoluta sunt
vincula brachiorum et manuum ejus per manus potentis
Jacob. Inde pastor egressus est, lapis Israel (Gen.
XLIX, 22-24). O fili Joseph, qui tam pulcher es, ut te
tota de muris et turribus, ac fenestris puellarum
Aegypti turba prospectaret [<em>Ms.,</em> prospectet]; inviderunt
tibi [et te ad iracundiam provocaverunt] fratres
tui, habentes livoris sagittas et zeli jaculis vulnerati:
verum [tu] arcum tuum et arma pugnandi
posuisti in Deo, qui fortis est propugnator; et vincula
tua, quibus te fratres ligaverunt, ab ipso soluta sunt
<nobr><sub></sub></nobr> et disrupta. Ut ex tuo semine tribus nascatur Effraim
fortis, stabilis, et instar lapidis durioris invicta, imperans
[quoque] decem tribubus Israel.
</p><p><em>Benjamin lupus rapax, mane comedit praedam et
vespere dividet spolia</em> (vers. 27). Quam de Paulo apostolo
manifestissima sit prophetia omnibus patet. In
adolescentia enim persecutus est Ecclesiam <strong>(Act. VIII,
3)</strong>; in senectute praedicator Evangelii factus est
<strong>(Gal. I, 13)</strong>. Hebraei autem ita dixerunt [<em>Ms.,</em> disserunt]:
altare in quo immolabantur hostiae, et victimarum
sanguis in basim illius fundebatur, in parte
tribus Benjamin fuit [<em>Al.,</em> fuisse]: Hoc inquiunt, ergo
significat quod sacerdotes immolant mane hostias, ad
vesperam dividunt ea, quae sibi a populo ex lege collecta
<nobr><sub></sub></nobr> sunt, lupum sanguinarium, lupum voracem super
altaris interpretatione ponentes, et spoliarum
divisionem super sacerdotibus, qui servientes altari
vivunt de altari [Hucusque ex Hieronymo]. Haec
hactenus [<em>Ms.,</em> autem] historice.
</p><p>Spiritualiter autem [in] Ruben prioris populi Judaeorum
ostendit personam, cui a Domino per prophetam
dicitur: Israel <em>primogenitus meus</em> <strong>(Gen. XLIX,
3)</strong>. Etenim juxta quod primogenitis debebatur, ipsius
erat accipere sacerdotium et regnum. Additur: <em>Tu
virtus mea.</em> Utique quod huic populo fundamentum
fidei ex ipsa virtute Dei [<em>Ms.,</em> quia ex ipso populo
fundamentum fidei; ex ipso virtus Dei], qui est
Christus, advenit. Quomodo autem ipse sit principium
dolorum, nisi dum Patri Deo semper irrogat
<nobr><sub></sub></nobr> injurias, convertens ad eum dorsum [et] non faciem?
Iste prior in donis, quia ipsi primum credita sunt
eloquia Dei, et legislatio, et testamentum [sive promissio].
Iste major imperio, utique pro magnitudine
virium, quia copiosius caeteris in hoc saeculo regnavit
[<em>Ed.,</em> Deum negavit, <em>mendose</em>]. Effusus est autem
sicut aqua, peccando in Christo, quae vasculo non
tenetur; voluntatis [<em>Al.,</em> voluptatis] effusus est impetu:
et idcirco addidit <em>ultra non crescas.</em> [Quia peccavit,
et Christum negavit], quapropter ipse postquam
in universum orbem dispersus est, valde imminutus
est. Sed quare talia meruit, ita subjecit: quia
ascendisti cubile patris tui, et maculasti stratum
ejus; quando [<em>Edit.,</em> quoniam] corpus Dominicum, in
quo plenitudo Divinitatis requiescebat, raptum in
<nobr><sub></sub></nobr> cruce suspendit, et ferro commaculavit.
</p><p><em>Simeon et Levi fratres vasa iniquitatis bellantia</em> (vers. 5). Per Simeonem et Levi scribae, et Pharisaei,
et sacerdotes Judaici populi intelliguntur. De Simeone
enim scribae erant Judaeorum; de tribu vero Levi
principes sacerdotum, {337} <em>qui consilium fecerunt,
ut Jesum dolo tenerent et occiderent.</em> De quo concilio
dicit: <em>In concilium eorum ne veniat anima mea.</em> Horrebat
enim tot scelera quae in novissimis temporibus
facturi erant Judaei; quia in furore suo occiderunt
virum, id est Christum, de quo dicitur: <em>Ecce vir
oriens nomen ejus</em> <strong>(Zach. VI, 12)</strong>. Et alibi: <em>Femina
circumdabit virum</em> <strong>(Jer. XXXI, 22)</strong>. <em>Suffoderunt murum,
id est, spiritualem illum fortissimum murum,
qui custodit Israelem, lancea confoderunt.</em> <em>Maledictus</em>
<nobr><sub></sub></nobr> furor eorum, quia pertinax. Utique quando furore
accensi in ira obtulerunt Christum Pontio Pilato dicentes:
<em>Crucifige, crucifige eum</em> <strong>(Joan. XIX, 6)</strong>. <em>Et
indignatio eorum, </em>[quia] dura. Dum Barabbam latronem
peterent, et principem vitae crucifigendum postularent
<strong>(Matth. XXVII, 21)</strong>. <em>Dividam eos in Jacob,
et disperdam </em>[Ms., dispergam] [<em>illos</em>] in Israel, quia
nonnulli ex illis crediderunt, quidam autem in infidelitate
permanserunt. Dicuntur enim divisi [hi, qui
ab eis] separantur, et veniunt ad fidem; dispersi autem
[<em>Al.</em> ergo] sunt, quorum patria et templum subversum
est, et per orbem terrae gens incredula [<em>Ms.,</em>
incredulum genus] spargitur.
</p><p><em>Juda te laudabunt fratres tui</em> <strong>(Gen., XLIX, 8)</strong>. Per
<nobr><sub></sub></nobr> hunc Judam verus confessor exprimitur Christus,
qui ex ejus tribu secundum carnem est genitus.
Ipsum laudant fratres sui, apostoli scilicet et omnes
cohaeredes ejus, qui per adoptionem Filii Dei Patris
et Christi fratres effecti sunt per gratiam, quorum ipse
est Dominus per naturam. <em>Manus tuae in cervicibus
inimicorum tuorum.</em> Iisdem enim manibus et eodem
crucis trophaeo et suos textit, et inimicas adversariasque
potestates devicit [<em>Ms.,</em> curvavit]. Juxta
quod et Pater promittit ei dicens: Sede ad dexteram
meam, donec ponam inimicos tuos scabellum pedum
tuorum. <em>Adorabunt te filii patris tui, quoniam multi
ex filiis Jacob adorantes </em>[eum] per electionem gratiae
salvi facti sunt. <em>Catulus leonis Juda</em> (vers. 9), quoniam
nascendo parvulus factus est, sicut scriptum
<nobr><sub></sub></nobr> est: <em>Parvulus natus est nobis.</em> Ad praedam fili mi
ascendisti, id est, ascendens in crucem, captivos
populos redemisti [et] quos adversarius [<em>Ms.,</em> contrarius]
ille invaserat [tu moriens eripuisti. Denique
<em>rediens ab inferis ascendisti</em>] in altum, captivam
duxisti captivitatem. Requiescens accubuisti ut leo.
Manifestissime Christus accubuit in passione, quando
inclinato capite tradidit spiritum, sive quando in
sepulcro [securus] velut quodam corporis somno
quievit. Sed quare <em>ut leo et </em>[<em>velut</em>] catulus leonis? In
somno suo leo fuit, quoniam non necessitate, sed
potestate hoc ipsum implevit, sicut ipse dicit:
<em>Nemo tollet a me animam meam, sed ego ponam
eam.</em> Quod vero addidit: <em>Et ut catulus leonis;</em> inde
enim mortuus est, unde [et] natus. Bene [ergo]
<nobr><sub></sub></nobr> Christus ut leo requievit, qui non solum mortis
acerbitatem non timuit, sed etiam in ipsa morte
mortis imperium vicit. Quod autem dicit: <em>Quis
suscitabit eum? Quid est aliud nisi quod ipse dicit
</em>[<em>Ms.,</em> quia nullus, nisi ipse, juxta quod ipse ait]:
<em>Solvite templum hoc, et in triduo suscitabo illud.</em>
Non deficiet dux de Juda [et reliqua] (vers. 10). Hoc
manifestissime ad Judam refertur. Diu enim fuit ex
semine illius intemerata apud Judaeos successio regni,
donec Christus nasceretur: et hoc supra diximus.
<em>Alligans ad vineam pullum suum</em> (vers. 11). Pullus
suus, populus est ex gentibus, cui adhuc nunquam
fuerat onus legis impositum. Hunc alligaverunt apostoli,
qui ex Judaeis sunt, ad vineam de qua dicitur:
<em>Vinea Domini Sabaoth </em>[Al., copulavit ad vineam, ad
<nobr><sub></sub></nobr> apostolos scilicet, qui ex Judaeis sunt. Nam vinea
Domini Sabaoth domus Israel est]: <em>Et ad vitem,
quae dicit:</em> <em>Ego sum vitis vera.</em> Ad hanc ergo vitem
alligat asinam suam, hoc est synagogam gravidam
[<em>Ms.,</em> tardigradam scilicet] et gravi legis pondere
depressam. <em>Lavit in vino stolam suam.</em> [Sive] carnem
suam in sanguine passionis; sive sanctam Ecclesiam
illo vino, quod pro multis effunditur in remissionem
peccatorum. <em>Et in sanguine uvae pallium
suum.</em> Pallium, gentes sunt, quas corpori suo junxit,
sicut scriptum est: <em>Vivo ego, dicit Dominus, nisi hos
omnes induam sicut vestimentum.</em> Pulchriores oculi
ejus vino (vers. 12). Oculi Christi apostoli sunt et
Evangelistae, qui lumen scientiae Ecclesiae praestant
<nobr><sub></sub></nobr> quorum praecepta [<em>Al.,</em> scripta] austeritatem vini
priscae legis superant, quia longe leviora sunt. <em>Et
dentes lacte candidiores.</em> Dentes praeceptores sunt
sancti, qui praecidunt ab erroribus homines, et eos
quasi comedendo in Christi corpus transmittunt.
Candidiores autem effecti sunt doctores ecclesiae
lacte veteris legis.
</p><p><em>Zabulon in littore maris, et in statione navium habitat</em>[Ms., <em>habitabit</em>] (vers. 13). Zabulon interpretatur
habitaculum pulchritudinis [<em>Al.,</em> fortitudinis], et Ecclesiam
significat, quae in littore {338} maris habitat,
[et] in statione navium, ut credentibus refugium
[sit], et periclitantibus demonstret fidei portum.
Haec contra omnes turbines saeculi inconcussa firmitate
solida exspectat naufragium Judaeorum, et
<nobr><sub></sub></nobr> haereticorum procellas, qui circumferuntur omni
vento doctrinae, quorum etsi tunditur fluctibus, non
tamen frangitur. <em>Pertendit autem usque ad Sidonem,
hoc est, usque ad gentes;</em> legitur etiam in Evangelio,
inde assumptos esse aliquos apostolos; in ipsis locis
Dominum saepe docuisse, sicut scriptum est: <em>Terra
Zabulon, et terra Nephtalim, populus qui sedebat in
tenebris, vidit lucem magnam.</em> <strong>(Matth. IV, 16; Isai.
IX, 1, 2)</strong>. Sidon interpretatur venator vel venatrix.
Venatores vero qui sunt, nisi apostoli? qui, ut supra
diximus, ex illis locis assumpti sunt; de quibus dicitur:
<em>Mittam venatores multos, et venabuntur vos
in omni monte </em>[Al., <em>loco</em>] <strong>(Jer. XVI, 16)</strong>.
</p><p><em>Isachar asinus fortis</em> <strong>(Gen. XLIX, 14, 15)</strong>. Isachar
quod interpretatur merces, refertur ad populum gentium,
<nobr><sub></sub></nobr> quem Dominus pretio sanguinis sui mercatus
est. Hic Isachar asinus fortis scribitur, quia prius
populus gentilis, quasi brutum et luxuriosum animal
[egerat] nullaque ratione subsistens; nunc vero
fortis Redemptoris dominio collum submittens ad
jugum disciplinae Evangelicae pervenit [<em>Al.,</em> sed postmodum
jugum. . . libenter portavit]. <em>Hic accubans
inter terminos vidit requiem, quod esset bona;</em> et terram,
quod optima. Inter terminos [autem] accubare,
est praestolato mundi fine requiescere, nihilque eorum,
quae versantur in medio, quaerere, sed ultima
desiderare. Et fortis asinus requiem et terram optimam
videt, cum simplex gentilitas [idcirco] se ad
robur boni operis erigit [quia] ad aeternae vitae praemium
tendit. Unde etiam <em>apponit humerum suum ad</em>
<nobr><sub></sub></nobr> portandum, quia dum ad promissam requiem pervenire
desiderat, cuncta mandatorum onera libenter
portat. Unde <em>factus est tributis serviens, hoc est, regi
Christo suo fidei dona et operum bonorum offerens
munera.</em>
</p><p><em>Dan judicabit populum suum, sicut aliae tribus
Israel.</em> Fiat Dan coluber in via, cerastes in semita,[et reliqua] (vers. 16). Dicunt quidam Antichristum
per haec verba praedici de tribu Dan futurum, pro eo,
quod hoc loco Dan et coluber asseritur et mordens. Unde
inter tribus Israel primus Dan ad Aquilonem castra
metatus est, illum significans, qui se in lateribus Aquilonis
sedere dicit, et de quo figuraliter propheta dicit:
<em>A Dan auditus est fremitus equorum ejus</em> (Jer. VIII,
<nobr><sub></sub></nobr> 16): qui non solum coluber, sed etiam cerastes, sive
cornutus vocatur. Ceras enim Graece cornu dicitur
esse [<em>Al.,</em> <b>Κέρατα</b> . . . . . cornua dicuntur]. Unde serpens
ille cornutus esse perhibetur, per quem digne
Antichristus asseritur, qui contra vitam fidelium
cum morsu pestiferae praedicationis armabitur etiam
cornibus potestatis [<em>Edit.,</em> et etiam cornibus contra
potestates]. Quis autem nescit semitam angustiorem
esse, quam viam? Fit ergo coluber in via,
quia in praesentis vitae latitudine eos ambulare provocat,
quibus quasi parcendo blanditur. Sed mordet,
cum eos quibus libertatem tribuit, erroris sui veneno
consumit. Fit iterum cerastes in semita, quia
quos fideles reperit, et sese inter angusta itinera
praecepti coelestis constringere videt, non solum nequitia
<nobr><sub></sub></nobr> callidae persuasionis impetit, verum etiam terrore
potestatis perimit [<em>Al.,</em> premit], [et] in persecutionis
angore, post beneficia ficta [<em>Ms.,</em> fictae] dulcedinis,
exercet cornua potestatis. [In quo loco] equus
[iste] hunc mundum insinuat, qui [<em>Ms.,</em> quod] per elationem
<nobr><sub></sub></nobr> suam in cursu labentium temporum spumat.
Et quia Antichristus extrema mundi apprehendet
[<em>Ms.,</em> apprehendere nititur], cerastes ille equi ungulas
mordere perhibetur. Equi enim ungulas mordere est
extrema saeculi [feriendo] contingere. <em>Ut cadat
ascensor ejus retro.</em> Ascensor hujus equi est, quisquis
iniquitatibus mundi [hujus] extollitur, unde et
retro cadere dicitur.
</p><p><em>Haec commentatiuncula inter Opera S.</em> Aug. Edit.
Bened. S. Mauri tom. III, Append. pag. 28, ita
finitur.
</p><p>Ut cadat ascensor ejus retro. Plebs infidelis Judaea,
erroris suis laqueis capta pro Christo Antichristum
exspectat. Bene Jacob eodem loco repente
in electorum vocem conversus est dicens: <em>Salutare</em>
<nobr><sub></sub></nobr> tuum exspectabo, Domine (vers. 18). Id est, non sicut
infideles Antichristum, sed eum, qui in redemptionem
nostram venturus est, verum credo fideliter
Christum. Amen.
</p><p>{339} 
</p><h3>DICTA BEATI ALBINI LEVITAE</h3>
Super illud Geneseos: <em>Faciamus hominem ad imaginem et similitudinem nostram</em> <strong>(Gen. I, 26)</strong>. 
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>Hanc commentatiunculam in ms. cod. J. Sirmundi
sub priori titulo repertam Quaestionibus in Genesin
subjunxit cl. Quercetanus. Edita jam olim fuerat
inter Opera sancti Ambrosii sub hoc titulo: <em>De dignitate</em>
<nobr><sub></sub></nobr> conditionis humanae libellus. Et sancti Augustini,
cum hac inscriptione: <em>De creatione primi
hominis.</em> Habetur nunc in Ambros. et Aug. Opp. Append.
Nos illam invenimus in codd. mss. Salisburgensi,
Frisingensi et S. Emmerami, absque titulo quidem
auctoris, attamen inter alia Alcuini opuscula comprehensam.
In eodem cod. Salisb., n. 67 notato, habetur
simul opusculum in quo tractatur <em>de operibus sex
dierum et aliis juxta disputationem puerorum cum
interrogationibus et responsionibus.</em> Ibi agitur de natura
hominis, atque illud Gen. I, 26, <em>Faciamus hominem,
etc.,</em> dialogice examinatur, responsiones vero
redduntur per eadem verba quae in hac, quam prae
oculis habes, commentatiuncula uno contextu leguntur.
Incertum sane utrum haec verba prius, quod
pronum est credere, dialogice disposita, postea per
modum unius dissertationis inde avulsa fuerint;
utrum vero prius uno contextu prolata, deinde ampliori
dialogo incerta. Persuasum tamen mihi habeo,
<nobr><sub></sub></nobr> beatum Alcuinum non tantum hujusce commentatiunculae,
sed etiam integri illius dialogi, seu disputationis
puerorum verum esse auctorem. Illam tamen
dabimus inter opuscula dubia, ubi videas monitum
praevium.
</p><p>Tanta [<em>Edit.,</em> tota] dignitas humanae conditionis
esse cognoscitur, ut non solo jubentis sermone, sicut
alia sex dierum opera, sed consilio sanctae Trinitatis
et opere majestatis divinae creatus est [<em>Al.,</em> sit] homo;
ut ex primae conditionis honore intelligeret, quantum
deberet suo Conditori, dum tantum in conditione
mox dignitatis privilegium praestitit ei Conditor,
ut tanto ardentius amaret Conditorem, quanto
mirabilius se ab eo esse conditum intelligeret. Nec
ob hoc solum quod consilio sanctae Trinitatis sic
excellenter a Conditore conditus est, sed etiam quod
<nobr><sub></sub></nobr> ad imaginem et similitudinem suam ipse Creator
omnium eum creavit, quod nulli alii ex creaturis
donavit. Quae imago diligentius ex interioris hominis
nobilitate est consideranda. Primo quidem, ut
<nobr><sub></sub></nobr> sicuti Deus unus semper ubique totus est, omnia
vivificans, movens et gubernans, sicut apostolus
confirmat, quod <em>in eo vivimus, et movemur, et sumus</em>
 <strong>(Act. XVII, 28)</strong>: sic et anima in suo corpore ubique
tota viget, vivificans illud, movens et gubernans. Nec
enim in majoribus corporis sui membris major est, et
in minoribus minor; sed in minimis tota et in maximis
tota. Et haec est imago unitatis Dei omnipotentis, quam
anima habet in se. Quae quoque quamdam sanctae
Trinitatis habet imaginem. Primo in eo quia, sicut
Deus est, vivit et sapit; ita anima secundum suum
modum est, vivit et sapit. Est quoque et alia Trinitas
in ea, qua ad imaginem sui Conditoris, perfectae
quidem et summae Trinitatis, quae [est] in Patre, et
Filio, et Spiritu sancto [<em>Al.,</em> quae ex Patre, et Filio,
<nobr><sub></sub></nobr> et Spiritu sancto], condita est. Et licet unius sit illa
naturae, tres [tamen] in se dignitates habet, id est,
intellectum, voluntatem et memoriam. Quod idem,
licet aliis verbis, in Evangelio designatur, cum dicitur:
<em>Diliges Dominum Deum tuum ex toto corde tuo,
et ex tota anima tua, et ex tota mente tua</em> <strong>(Matth.
XXII, 37)</strong>; id est, et ex toto intellectu, et ex tota
voluntate, et ex tota memoria. Jam [<em>Ms.,</em> Nam] sicut
ex Patre generatur Filius, ex Patre Filioque procedit
Spiritus sanctus; ita ex intellectu generatur voluntas,
ex his item ambobus procedit memoria, sicut
facile [a sapiente quolibet] intelligi potest. Nec
enim anima perfecta potest esse sine his tribus, nec
horum trium unum aliquod, quantum ad suam pertinet
beatitudinem, sine aliis duobus integrum constat.
<nobr><sub></sub></nobr> Et sicut Deus Pater, Deus Filius, Deus Spiritus
sanctus est, non tamen tres dii sunt, sed unus Deus
tres habens personas; ita et anima intellectus, anima
voluntas, anima memoria; non tamen animae tres in
uno corpore, sed una anima tres habens dignitates;
{340} atque in his tribus ejus imaginem mirabiliter
gerit in sua natura noster interior homo: ex quibus
quasi excellentioribus animae dignitatibus jubemur
diligere Conditorem, ut quantum intelligatur, diligatur
[<em>Al.,</em> intelligitur. . . . . diligitur]; et quantum diligatur,
semper in memoria habeatur. Nec solus sufficit
de eo intellectus, nisi fiat in amore ejus voluntas:
imo nec haec duo sufficiunt, nisi memoria addatur,
qua semper in mente intelligentis et diligentis
maneat Deus; ut sicut nullum potest esse momentum,
<nobr><sub></sub></nobr> quo homo [non] utatur, vel fruatur Dei
bonitate et misericordia; ita nullum debeat esse
momentum, quo praesentem eum non habeat in memoria.
Et haec <em>de imagine habeto.</em>
</p><p>Hoc vero nunc <em>de similitudine aliqua intellige, quae
in moribus </em>[<em>Al.,</em> minoribus] cernenda est: ut sicut
Deus Creator, qui hominem ad similitudinem suam
creavit, est charitas, est bonus et justus, patiens
atque mitis, mundus, misericors, et caetera virtutum
sanctarum insignia quae de eo leguntur: ita homo
creatus est ut charitatem haberet, ut bonus esset et
justus, patiens atque mitis, mundus et misericors
foret. Quas virtutes quanto plus quisque in seipso
<nobr><sub></sub></nobr> habet, tanto propius est Deo, et majorem sui Conditoris
gerit similitudinem. Si vero, quod absit, aliquis
per devia vitiorum et divortia criminum ab hac
nobilissima sui Conditoris similitudine degener aberret,
tunc fiet de eo quod scriptum est: <em>Et homo,
cum in honore esset non intellexit, comparatus est
jumentis insipientibus et similis factus est illis</em> <strong>(Psal.
XLVIII, 13)</strong>. Qui major honor potuit homini esse,
quam ut ad similitudinem sui Factoris conderetur, et
eisdem virtutum vestimentis ornaretur, quibus Conditor,
de quo legitur: <em>Dominus regnavit, decore indutus</em>
 <strong>(Psal. XCII, 1)</strong>, id est, omnium virtutum
splendore et totius bonitatis decore ornatus? Vel
quod majus homini potest esse dedecus, aut infelicior
miseria, quam ut hac similitudinis gloria sui
<nobr><sub></sub></nobr> Conditoris amissa, ad informem et ad irrationabilem
brutorum jumentorum dilaberetur similitudinem?
Eapropter quisque diligentius attendat primae conditionis
suae excellentiam, et venerandam sanctae
Trinitatis in seipso imaginem agnoscat, honoremque
similitudinis divinae, ad quem creatus est, nobilitate
morum, exercitio virtutum, dignitate meritorum
habere contendat: ut quando appareat qualis
sit, tunc similis ei appareat qui se mirabiliter ad similitudinem
suam in primo Adam condidit, mirabiliusque
in [secundo <em>Edit.,</em> mendose, saeculo] reformavit.
</p><p>
</p><h3>DE DECEM VERBIS LEGIS SEU BREVIS EXPOSITIO DECALOGI.</h3>
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>Hanc brevissimam Decalogi expositionem D. Lucas
d᾽Acheri e cod. ms. S. Germani a Pratis cum aliis
duabus epistolis B. Alcuini: <em>De comparatione Veteris
ac Novi Testamenti, et:</em> <em>De tribus generibus visionum</em>
 <strong>(Vid. epist. 203 et 204)</strong>, edidit tom. III Spicil., pag.
321. Unde illam huc transcripsimus; tum, quod
forma epistolari careat; tum, quod materia cum
Quaestionibus in Genesin connexa sit.
</p><p>Dat igitur Dominus Moysi legem innocentiae nostrae
et cognitionis suae, eamdemque in decem verba
constituit, et saxeis tabulis digito suo scripsit. Et
haec quidem praecepta ita sunt distributa, ut tria
pertineant ad dilectionem divinae Trinitatis; septem
vero ad amorem fraternum, quibus societas humana
non laeditur. Primum Decalogi mandatum ad Deum
<nobr><sub></sub></nobr> Patrem pertinet, dum dicit: <em>Dominus Deus tuus
Deus unus est</em> <strong>(Exod. XX, Deut. V)</strong>. Utique ut haec
audiens unum Deum Patrem colas, et in multos Deos
fornicationem tuam non effundas. Secundum praeceptum
pertinet ad Filium, dum dicit: <em>Non assumes
nomen Domini tui in vanum, id est, ne aestimes creaturam
esse filium Dei, quoniam omnis {341} creatura
vanitati subjecta est;</em> sed credas eum aequalem
esse Patri, Deum deorum, Verbum apud Deum, per
quem omnia facta sunt. Tertium mandatum de sabbato
ad Spiritum sanctum pertinet, cujus donum requies
nobis sempiterna promittitur. Nam quia Spiritus
sanctus dicitur, propterea et septimum diem
<nobr><sub></sub></nobr> sanctificavit Deus: in aliis enim diebus, operum non
est nominata sanctificatio, nisi in sabbato, ubi dicitur:
<em>Requievit Deus.</em> Proinde igitur hoc mandatum
pertinet ad Spiritum sanctum, tam propter nomen sanctificationis,
quam etiam propter aeternam requiem,
ad donum sancti Spiritus pertinentem. Dicitur enim
ibi: <em>Memento, ut diem sabbati sanctifices.</em> Sex diebus
operaberis, et facies omnia opera tua. Septimus
autem dies sabbatum est Domini Dei tui, non facies
omne opus in eo <strong>(Exod. XX, 10)</strong>. In sex dierum
opere sex millium annorum operatio continetur:
in septimi vero requie, beati illius regni tempus
ostenditur, quod carnaliter Judaei celebrantes exspectant.
Et hoc ne nos ad fidem mendacii fallentes
aptemus, clamat per prophetam Deus: <em>Neomenias</em>
<nobr><sub></sub></nobr> et sabbata vestra odivit anima mea <strong>(Isai. I, 13)</strong>. Quomodo
ergo sanctificata sunt vel erunt sabbata illa
quae odivit Deus? Ergo sabbatum est sanctificatum,
ubi post bona vitae hujus opera requies nobis aeterna
promittitur. Ideoque quidquid agimus, si propter futuri
saeculi requiem agimus, veraciter sabbatum observamus.
</p><p>Post haec tria praecepta septenarius succedit numerus
mandatorum, ad dilectionem proximi pertinens, et
incipit ab honore parentum, dum dicitur: <em>Honora patrem
tuum et matrem tuam</em> <strong>(Exod. XX, 12)</strong>; quod in
ordine quartum est. A parentibus enim suis homo
aperit oculos, et haec vita ab eorum dilectione sumit
<nobr><sub></sub></nobr> exordium. Inde hoc mandatum primum est,
sicut et Dominus in Evangelio dicit: <em>Honora patrem
tuum et matrem tuam, quod est mandatum primum.</em>
<strong>(Matth. XV, 4; Ephes. VI, 2)</strong>. Sed quomodo primum,
nisi sicut praedictum est in septenario numero, quia
pertinet ad dilectionem proximi, primum est in altera
tabula. Nam idcirco duae tabulae legis datae sunt.
Jubetur ergo in hoc praecepto filiis honorare parentes,
neque contumeliosos aut protervos illis existere,
sed officio pietatis et humanitatis debitam reverentiam
praestare. Nam qui parentibus honorem differt,
quibus parcere poterit, qui suos odit? Quintum: <em>Non
maechaberis</em> <strong>(Exod. XX, 14)</strong>, id est ne quisquam praeter
matrimonii foedus aliis feminabus misceatur ad explendam
libidinem. Nam specialiter adulterium facit,
<nobr><sub></sub></nobr> qui praeter suam ad alteram accedit. 
<br>@ <nobr><sub></sub></nobr> Quintum debuit dicere, sicut prius sextum. Sextum:
<em>Non occides.</em> Etenim non solum opere perpetrans
homicidium facit, sed etiam qui incurrit in eum
esurientem vel nudum, qui mori possit, nisi indumentum,
cibumque porrigendo subveniat, et ideo
homicidii reus habebitur. Septimum, <em>non furtum</em>
<nobr><sub></sub></nobr> facies (vers. 15), quod est vitium rapacitatis. Octavum:
<em>falsum testimonium non dices</em> (vers. 16),
quod est crimen mendacii, et falsitatis. Nonum:
<em>Non concupisces uxorem proximi tui</em> (vers. 17). In
hoc praecepto vetat intentionem adulterinae cogitationis.
Nam aliud est facere aliquid tale praeter uxorem,
aliud non appetere alienam uxorem; ideo duo
praecepta sunt: <em>Non</em> moechaberis, et <em>non concupisces
uxorem proximi tui.</em> Decimum: <em>Non concupisces rem
proximi tui.</em> In quo praecepto damnat ambitionem
saeculi, et refrenat concupiscentiam rerum. Itaque
horum primum prohibet superstitionem, secundum
errorem, tertium saeculi amorem, quartum impietatem,
quintum allidit fornicationem, sextum crudelitatem,
septimum rapacitatem, octavum perimit falsitatem,
<nobr><sub></sub></nobr> nonum adulterii cogitationem, decimum
cupiditatem. Et notandum quia sicut decem plagis
percutiuntur Aegyptii, sic decem praecepta conscribuntur
tabulae, quibus regitur populus Dei, et daemones
occiduntur. 
</p><p>
{342} 

</p><h3>OPUSCULUM SECUNDUM.
ENCHIRIDION SEU EXPOSITIO PIA AC BREVIS IN PSALMOS POENITENTIALES, IN PSALMUM CXVIII ET GRADUALES. </h3>
<p>
</p><h4>MONITUM PRAEVIUM.</h4>
<nobr><sub></sub></nobr> 
<p>Triplex hoc opusculum scribendi occasionem
Alcuino praebuit frequens cum Arnone archiepiscopo
Salisburgensi, dilecto suo Aquila collatio de divinis
Scripturis. Cum enim de septem psalmis poenitentialibus,
de psalmo CXVIII et de quindecim psalmis
Gradualibus, quorum semper celebris in ecclesiastico
officio usus fuit, colloquerentur, Arno flagitavit
ut Alcuinus de iisdem <em>breves expositiunculas, quasi
quoddam Enchiridion, id est, manualem librum conficeret,
prout ex epistola dedicatoria, statim subjicienda,
cognoscitur.</em> Consensit Alcuinus, et hasce
Expositiones postea ad Arnonem per Fredegisum
direxit, una cum aliis quibusdam libellis qui recensentur
in epistola 117 (nunc 153,) ad eumdem Arnonem.
</p><p>Porro Enchiridion istud prima vice, quantum quidem
deprehendere potuimus, typorum beneficio
prodiit Parisiis anno 1547 in-8o, apud Nicolaum le
Riche, seu Divitem. Post annos vero octo, hoc est
<nobr><sub></sub></nobr> anno 1555 inter Orthodoxographos Theologos seu
sacrosanctos ac sincerioris fidei doctores, Basileae
editos, pag. 1085-1122, locum meruit. Rursus in
praedicta urbe Parisiensi commentarius in psalmos
poenitentiales, si Guil. Croweo, in Elencho Script.,
pag. 41, fides est, separatim et absque reliquis duobus
Commentariis prodiit anno 1568 in-8o. Ant.
Possevinus tamen in Apparatu sacro, tom. I, pag.
35, eidem editioni adjungit etiam commentarium in
psal. CXVIII atque expositionem illius Cant. <em>Sexaginta</em>
<nobr><sub></sub></nobr> reginae, etc., prout narrat auctor Hist. Lit.
Galliae, tom. IV, pag. 304. Cl. Quercetanus integrum
opusculum ex editione Nicolai Divitis transcripsit.
</p><p>In omnibus his editionibus desideratur praefatio,
seu epistola, qua Alcuinus praesens opusculum Arnoni
inscripsit, quae primo edita fuit a viro celeberrimo
D. Luca d᾽Acheri anno 1669, Spicil. tom. IX,
pag. 111, 116, veteris, seu tom. III, pag. 323, novae editionis.
Nos eamdem reperimus in duobus codd. mss.,
uno bibl. illustrissimi capituli ecclesiae metropoliticae
Salisburgensis, altero bibl. S. Emmerami. In quibus
simul triplex hic commentarius continetur, quibuscum
edita contulimus locisque plurimis emendavimus.
</p><p>In cod. S. Emmerami expositioni gradualium
psalmorum annexi sunt versus, seu rhythmi latini ex
initiis singulorum praedictorum psalmorum compositi,
qui etiam in quodam ms. cod. bibl. monasterii celeberrimi
divitis Augiae reperiuntur quos mecum
cl. D. P. Bernardus. Liebherr, tunc insigni bibliothecae
praefectus communicavit, brevi ante tristem
<nobr><sub></sub></nobr> migrationem veterum inquilinorum. Horum rhythmorum
sub nomine <em>hymni, meminit Alcuinus in cit.</em>
epist. 117 (nunc 153), ad eumdem Arnonem archiepiscopum
scripta his verbis: <em>Est in eo</em> (manuali
libello ad Arnonem misso) <em>hymnus</em> vetus de XV <em>psalmis
graduum.</em> Dum veterem appellat, simul non se,
sed alium aliquem illius hymni auctorem esse insinuat.
<br>@ <nobr><sub></sub></nobr> In Spicil. d᾽Acherii loc. cit, haec nota legitur:
«Praefationem hanc sane luculentam e ms. codice
S. Claudii descripserat Petrus Franc. Chifflet S. J.,
<nobr><sub></sub></nobr> sed minus accurate, ut deprehendit Baluzius ex apographo
Jacobi Sirmondi ex eodem codice desumpto,
cujus ope haud pauca emendavimus, quae profecto
<nobr><sub></sub></nobr> adnotare esset inutilissimum. In eo codice haec scripta
erant: <em>Voto bonae memoriae Mannonis liber ad
sepulcrum S.</em> Augendi oblatus.» Fuit ergo liber iste
monasterii S. Augendi vulgo Eugendi in Jurensibus
locis, quod modo S. Claudii dicitur et quidem oblatus
a Mannone, ejusdem coenobii praeposito, ait Mabill.
Annal. tom. II, lib. XXXII, pag. 629. PRAEFATIO.
</p><p>Sanctissimo Patri et summo pontifici Arnoni episcopo
<nobr><sub></sub></nobr> humilis levita Alcuinus [<em>Al.,</em> Archoinus, <em>mendose</em>]
salutem.
</p><p>Dum vestram, venerande Pater, sanctissimam voluntatem
catholicae fidei fervore fulgentem, et sanctae
charitatis a Deo donis abundantem agnovi, ita, ut
me, minimum divinae Scripturae vernaculum, de
multis ecclesiasticae dignitatis consuetudinibus quasi
Patrem consulere voluistis; ne fortasse aliquid vestrae
prudentiae incognitum remaneret, quid, a quibus
Patribus, de {343} qualibet re sancitum esset. Proinde
subito sermo inter nos habitus <em>de poenitentiae psalmis,
qui essent, vel qualiter intelligendi, vel usitandi
fuissent, inquirebat;</em> quos septem esse ex venerabilium
Patrum discretione mox inventum est: Nec
non unde <em>psalmus centesimus decimus octavus tam</em>
<nobr><sub></sub></nobr> celebri laude; vel, cur tam perpetua consuetudine
canonicis horis decantari solitus sit: aut unde <em>psalmi
graduum dicerentur, quorum quindecim esse
nemini,</em> librum lectitanti
<br>@ <nobr><sub></sub></nobr> <em>Lectitanti apud Acherium habetur:</em> <em>Librum delictante,
quod portentum Acherium</em> (inquit novissimus
Spicilegii editor) ita terruit, ut in ejus locum
puncta ediderit, quibus indicaret hic nonnihil esse
<nobr><sub></sub></nobr> vitii. Idem vero editor ille existimat, loco <em>delictante</em>
legendum esse <em>delectanti,</em> eodem nimirum sensu quo
verbum <em>delectare accipitur in narratione Transl.</em>
corporum SS. Ragnoberti et Zenonis cap. 5, tom. II,
Spicil. In utroque codice Salisburgensi et San-Emmeramensi
habetur, <em>Lectitantem,</em> quod dubium nullum
relinquit legendum esse <em>Lectitanti.</em> Psalmorum, dubium esse
reor. De quibus vestrae sagacissimae sanctitati breves
expositiunculas quasi quoddam Enchiridion, id est
manualem librum, fieri flagitastis [<em>Al.</em> flagitatis]. Cui
petitioni [<em>Al.,</em> qua petitione] almitatis vestrae libens
annui, arreptisque sanctorum Patrum tractatibus,
qui copiose de singulis in Psalmorum libro versibus
scrutati sunt; quatenus de his quoque, quid dicerent,
adnotarem, floresque colligerem dulcissimos
ad vestrae voluntatis satisfaciendum desiderio.
</p><p>Sed primo omnium numerorum eruendas rationes
ratum putavi, id est, cur etiam psalmi poenitentiae
<nobr><sub></sub></nobr> septenario numero consecrati essent? aut quare centesimus
decimus octavus viginti duabus periodis divideretur,
quorum singuli octo haberent versus? Aut
quid rationis sit, quindecim esse psalmos, qui cantico
graduum titulo praesignarentur? Notissimum quippe
est, in sancta Scriptura magnam habere perfectionem
septenarium in significatione ubique numerum, vel
ex eo maxime, quod sancti Spiritus dona, prophetali
definitione, in Christo esse, ab Isaia summo prophetarum
dictum [<em>Ms.,</em> praedictum] est, ubi idem secretorum
Domini conscius ait: <em>Egredietur virga de
radice Jesse, et flos de radice ejus ascendet:</em> et requiescet
super eum spiritus Domini, spiritus sapientiae
et intellectus, spiritus consilii et fortitudinis, spiritus
scientiae et pietatis, et replebit eum spiritus timoris Domini
<nobr><sub></sub></nobr> <strong>(Isai. XI, 2)</strong>. Ipse quoque Dominus septem nos
petitionibus informare voluit <strong>(Matth. VI, 9)</strong>; et in
Apocalypsi Joannis (I, 4, 13, 16) septem candelabra
vidisse; septemque stellas, ac septem se scripsisse
Ecclesiis testatur, et multa alia sparsim in divinis
reperiuntur libris, quae septenarii numeri perfectionem
<nobr><sub></sub></nobr> ostendunt. Unde est et illud Salomonis: <em>Sapientia
aedificavit sibi domum, excidit columnas
septem</em> <strong>(Prov. IX, 1)</strong>, quae longiorem poscunt sermonem;
si tamen est nostri temporis quis idoneus, universa
ejusdem numeri explanare mysteria: qui etiam
in principio creaturarum ipsius Creatoris requie
consecratus est, et nunc ordo saeculorum per eumdem
numerum decurrere constat; qui etiam, si in
duo dividitur membra majoris portionis habitudinis
suae, id est in tres et quatuor, mirabile universitatis
habet arcanum. Nam in tribus sancta Trinitas creatrix
omnium quae sunt, designatur; et in quatuor scilicet,
universitas demonstratur creaturarum; seu ob
quatuor mundi plagas; sive propter quatuor elementorum
originem; aut etiam temporum distributionem,
<nobr><sub></sub></nobr> quae quadrifarie currere noscuntur: quocirca propter
perfectam remissionem peccatorum, quam in baptismo
accepimus, vel etiam lacrymis confessionis, et poenitentiae,
psalmi poenitentiales septenario numero consecrantur.
Sic etiam et psalmi novissimi in Psalterio,
in laudem Domini Dei aeterni, eadem perfectionis
regula septenario numero dedicantur. Psalmus siquidem
centesimus atque octavus decimus, cui ad probationem
[<em>Ms.,</em> purgationem] animae, inhaerendo sacris
orationibus Deo, nullus aequiparari posse putatur,
juxta alphabetum Hebraicae linguae compositus
est, qui secundum numerum litterarum ejusdem linguae
viginti duobus periodis constare videtur: quorum
quisque octo versus habet, semper secundum
ordinem alphabeti ab eadem incipientes littera, fortassis
<nobr><sub></sub></nobr> propter evangelicas octo beatitudines, in quibus
legalium constat esse perfectio praeceptorum:
sive propter octavam circumcisionis diem, quae in
novo homine exspoliationem carnalium designat voluptatum:
cujus psalmi versus sunt simul aggregati
bis LXXXVIII, quasi per decem legalia praecepta ad
octo evangelicae perfectionis beatitudines ascensus
patesceret. Unde mihi modo locus esset idoneus
disputandi de mirabili numerorum congruentia cum
salutis nostrae mysteriis, si alibi oratio non intenderet.
</p><p>{344} Similiter vero et de psalmis graduum quindecim
pulcherrimus ascensionis ordo designatur
usque ad coenaculum, in quo Spiritus sanctus in
igneis linguis cum flammatu [<em>Ms.,</em> flatu] vehementi
<nobr><sub></sub></nobr> super nomina virorum centum viginti venerat. Ergo
si computare
<br>@ <nobr><sub></sub></nobr> Sic restituit ex ingenio Baluzius; nam in cod.
S. Claudii, perinde ac in priori editione, legebatur,
<em>sicut putari.</em> incipies singulos numeros ab uno
usque ad quindecim, et omnem summam eorum in
unum congregabis cumulum, centum viginti reperies,
id est, de ter quinis ter quadragenos nasci; numerum
videlicet, in quo Moyses jejunando legem meruit
<nobr><sub></sub></nobr> recipere, vel Elias prophetali spiritu exaltatus
est; vel etiam ipse Dominus noster Jesus Christus
post jejunium quadraginta dierum tentatorem gloriose
vicit malignum.
</p><p>His omnibus consideratis, quanta sit numerorum
excellentia in divinis Scripturis, et quam necessarium
sit eas legentibus illorum nosse scientiam,
perspicue patet: per quos etiam saeculorum ordo
decurrit, et nostrae vitae ratio constat. Unde in sancta
Scriptura legitur, Dominum Creatorem omnia in
numero, pondere, et mensura fecisse <strong>(Sap. XI, 21)</strong>.
Quocirca fas esse videtur, sanctam auctoritatem
vestram juvenes exhortari ingeniosos, in talibus se
exercere studiis discant ferventia aetatis ingenio [<em>Ms.,</em>
ferventi aetatis ingenio], ut habeant maturo annorum
<nobr><sub></sub></nobr> tempore quid doceant discipulos suos; quatenus
vestra sanctitate diligenter praedicante plurimi erudiantur
in lege Domini. Sacerdotis quippe est ex alto
culminis fastigio praedicare [<em>Ms.,</em> praevidere] quid
cui conveniat personae, quibus pascuis nutriat gregem
sibi commissum, ne forte qualibet ex grege
ovicula errans, pastoris negligentia lupinis pateat
morsibus. Unusquisque equidem doctor rationem
acceptae pecuniae redditurus est domino suo, nec
parvum sibi quislibet pastor fingat in animo imminere
periculum, multa millia animarum in rationem
animae suscepisse suae: laboret studiose in domo Dei
doctor bonus, ut mereatur gloriose coronari in regno
Dei: tempus itaque laboris transiet cito, beatae vero
retributionis nunquam finietur. Si enim feliciter vivere
<nobr><sub></sub></nobr> quaeramus, illuc animo tendamus ubi vera est
felicitas, ad quam non nisi charitate suffultus nemo
pervenire poterit, quae nos de terrenis tollat ad coelestia.
Nihil saepius in hac vita nostrae peregrinationis
animo meditemur, nisi qualiter Redemptori et
Judici nostro placeamus, scientes quod hic semper
non erimus, sed in alia quadam vita semper erimus.
Quam miser est, qui de hujus mortalitatis labore, in
majorem mortalitatis [<em>Ms.,</em> immortalitatis] perveniet
laborem; et quam felix est, qui de hoc labore transiet
in requiem, cujus nullus erit unquam finis. Proinde
non transitorias amemus divitias, sed semper manentes.
Dominus Jesus non nobis promisit honores
transeuntes, sed perpetuos; non gloriam terrenam,
<nobr><sub></sub></nobr> sed coelestem; non hic longaevitatem vitae, ubi peccato
nascimur, labore vivimus, dolore morimur; sed
in beatitudine perpetua [<em>Al.,</em> perfecta] aeternam nobis
promisit vitam; et non perituras spopondit divitias,
sed semper manentes: hujus vero saeculi divitiae
bonis malisque communes esse videntur, quibus boni
bene utuntur ad augmentum salutis sibi sempiternae,
mali vero male utuntur eis ad perditionem sui. Illud
vero promisit Dominus Deus charitate ferventibus,
quo nihil beatius esse poterit, id est, perpetuam suae
beatitudinis visionem, ad quam mundato corde festinandum
est, sicut ipsa Veritas ait: <em>Beati mundo corde,
quoniam ipsi Deum videbunt</em> <strong>(Matth. IX, 8)</strong>.
</p><p><nobr><sub></sub></nobr> Mundi sunt videlicet corde, quos nulla cujuslibet
malitiae macula conturbat, qui casta mente Deum
laudare coelestibus hymnis assuescunt. Hi angelicam
in terris agunt vitam, qui in Dei laudibus laetantur,
et psalmodiae puro corde delectantur. Nullus mortalium
virtutem psalmorum pleniter explicare poterit.
In his confessiones peccatorum, in his poenitentiales
lacrymae excitantur, in his compunctio cordis renovatur,
nam totus Psalmorum liber coelestibus redolet
mysteriis, spiritalibus abundat praeceptis, divinis repletus
est laudibus. Quicunque psalmos intenta mente
decantare, et scrutari didicit, inveniet in eis omnem
salutis nostrae dispensationem praedictam, miras coelestium
jucunditates gaudiorum.
</p><p>{345} Proinde, sanctissime Pater, hortare fratres
<nobr><sub></sub></nobr> sanctos, eorum diligenter discutere [<em>Ms.,</em> discere]
sensus; ut sciant et intelligant corde quid ore et
lingua resonent, apostolico imbuti exemplo, qui de
seipso dixisse legitur: <em>Psallam spiritu, psallam et
mente:</em> orabo spiritu, orabo et mente <strong>(I Cor. XIV, 15)</strong>.
Verba siquidem cantantis mens meditetur intelligentis
[<em>Edit.,</em> intelligentes], quia Domino patescunt cogitationes
singulorum, qui cor contritum et humiliatum
in prece ad se clamantium non spernit. Siquidem
[<em>Ms.,</em> sicut] quidam sapientium ait [humiliati
preces coelum ascendunt]. Humilitate et misericordia
Christi salvati sumus, qui ait: <em>Discite a me quia mitis
sum et humilis corde, et invenietis requiem animabus
vestris</em> <strong>(Matth. XI, 29)</strong>. Qui misericordiam facit,
miserebitur illius Deus, ipso Domino dicente: <em>Estote</em>
<nobr><sub></sub></nobr> misericordes, sicut et Pater vester coelestis misericors
est <strong>(Luc. VI, 36)</strong>. Imago Dei, ad quam reformamur in
mente, in misericordiae maxime stat operibus, pro
quibus sanctis et justis regnum promittitur aeternum,
dum discernentur agni ab haedis, ad audiendam
vocem desiderabilem summi Regis et Judicis in
sede paternae majestatis sedentis: <em>Venite, benedicti
Patris mei, percipite regnum quod vobis paratum est
ab origine mundi</em> <strong>(Matth. XXV, 34)</strong>.
</p><p>Haec lege sancte Pater [
<br>@ <nobr><sub></sub></nobr> In cod. quo Acherius usus est, vox <em>felix, hic
uncis inclusa, fuit omissa, et in fine, pro versu complendo,</em>
<nobr><sub></sub></nobr> ex conjectura addita fuit vox: <em>sacerdos.</em> Nos
illam vocem <em>felix ex cod.</em> Salisburgensi restituimus. felix] feliciter, atque
Sis memor Albini per tempora longa magistri, Dum sacris Domini supplex altaribus adstas [<em>Ms.,</em> adsis], Ut pius omnipotens solita pietate relaxet<nobr><sub></sub></nobr> Vincula criminibus, cujus condigna nefandis, Ut valeat tecum gaudens laudare tonantem, Post hujus Domino vitae miserante labores. Angelus almipotens coeli directus ab arce, Per terras, silvas, colles comitetur euntem. Per castella, vicos, per fortia flumina terrae, Semper ubique, precor, ducat simul atque reducat
Gaudentem, sanctae cum prosperitate salutis, Te [<em>Al.,</em> Tu] Pater alme! Deo Christo donante, per aevum. Tu valeas, vigeas semper, charissime praesul! Cumque tuis cunctis ovibus, per pascua vitae
Quae currant, sanctos virtutum carpere flores;<nobr><sub></sub></nobr> Te ducente, Pater, pastor, patriarcha, sacerdos
<br>@ <nobr><sub></sub></nobr> Ex hoc carmine Cointius argumentum sumpsit
ad probandum Arnonem et Alcuinum non fuisse germanos
fratres, licet in quadam epistola Alcuinus
scripserit: <em>Dulcissimo fratri et charissimo germano
Aquilae, etc.</em> Sed has epistolarum inscriptiones, asserit,
titulos esse amicitiae, non agnationis. Ea de re
nos in praefatione his operibus praefixa egimus. Sixtus
Sen. vocat Alcuini in psalmos poenitentiales <em>annotationes,
juxta sensum moralem succinctas, argutas et
mire significantes.</em>.
</p><p>{346} PSALMUS VI.
</p><p>VERS. 1.---Titulus psalmi est: <em>In finem David in
carminibus pro octava:</em> quo <em>in finem, id est, Christum,
David respiciens hymnos et carmina cantabat:</em>
<em>pro octava;</em> id est, pro desiderio futurae resurrectionis.
Peccatricem vero animam hortatur hic
suo exemplo David, ut non statim desperet, etiamsi
graviter peccarit: sed abluto lacrymis poenitentiae
conscientiae suae lecto, ad medicum Deum recurrat,
qui ulcera peccatorum suorum sanet
<br>@ <nobr><sub></sub></nobr> Codd. mss. hanc praefatiunculam ita ponunt:
<em>In finem in hymnis pro octava psalmus David.</em> In finem
aeternitatem significat: Hymnus est laus Divinitatis
<nobr><sub></sub></nobr> metri alicujus lege composita: <em>pro octava vero
Domini significat adventum, quando finita saeculi
hebdomada ad judicandum venerit mundum.</em> Unde et
psalmus iste cum tremore maximo fecit initium. In
hoc psalmo humanum postulat genus corrigi quidem
et judicari a Deo, sed non in ira et furore..
</p><p>VERS. 2.---<em>Domine, ne in furore tuo arguas me,
neque in ira tua corripias me.</em> Ira est longa indignatio:
furor vero repentina mentis accensio; sed ira
aeternam impiorum significat poenam, furor ignem
<nobr><sub></sub></nobr> purgatorium: et de utraque [<em>Ms.,</em> de qua utraque]
vir poenitens liberari se a Deo postulat.
</p><p>VERS. 3.---<em>Miserere mei, Domine, quoniam infirmus
sum:</em> sana me, Domine, quoniam conturbata
sunt ossa mea. Valida est misericordiae precatio,
peccati confessio. Ille misericordiam Dei inveniet
qui se miserum confitetur. <em>Quoniam infirmus sum,</em>
sana me, inquit, <em>Domine:</em> ac si dicat, infirmus sum
per peccatum, sana me per misericordiam: <em>Quoniam
conturbata sunt ossa mea, omnes, inquam, virtutes,
quae propter sui soliditatem ossa appellantur.</em>
</p><p>VERS. 4.---<em>Et anima mea turbata est valde:</em> sed
tu, Domine, usquequo? In primo quidem homine
transgressa anima mea virtutes omnes perdidit, et
<nobr><sub></sub></nobr> inde turbata est per poenitentiam, ut emundetur. Et
<em>tu, Domine, usquequo? Subaudi:</em> [usquequo] animam
meam, quae vehementer conturbata est, non
eripis, non corrigis, non emendas
</p><p>VERS. 5.---<em>Convertere, Domine, et eripe animam
meam, salvum me fac propter misericordiam tuam.</em>
Nisi enim animam nostram ante converterit, nemo
eam eruet [<em>Ms.,</em> converteret . . . erueret] de periculo.
Vel: convertere, Domine, et dirige nos per misericordiam
tuam, atque aspice [<em>Ms.,</em> dignare . . . aspicere],
qui propter peccata nostra faciem tuam avertisti
a nobis: et eripe animam meam, ab imminenti
scilicet supplicio, et salvum me fac non meis meritis,
sed tua misericordia.
</p><p>VERS. 6.---<em>Quoniam non est in morte qui memor</em>
<nobr><sub></sub></nobr> sit tui. Non enim mortui laudabunt te, Domine, sed
nos, qui vivimus [<em>Ms.,</em> viventes sumus]: quia non
est mortuorum Deus, sed vivorum.
</p><p><em>In inferno autem quis confitebitur tibi.</em> [Non pro
<nobr><sub></sub></nobr> impossibili, sed pro raro posuit] et subaudiendum
est ad veniam: quia in hoc mundo proprie confessio
dicitur, ubi et venia reperitur.
</p><p>VERS. 7.---<em>Laboravi in gemitu meo.</em> Hic poenitentiae
suae modum exponit. <em>Lavabo per singulas noctes lectum
meum.</em> Lectum, delectationem corporis intelligamus.
<em>Lacrymis stratum meum rigabo.</em> Rigare uberius
aliquid significat quam lavare. Stratum autem
significat cumulum peccatorum.
</p><p>VERS. 8.---<em>Turbatus est prae ira oculus meus.</em>
Propter iram Domini oculum [cordis sui profitetur]
esse turbatum. O Deus per quem mihi supplicia [timeo]
praeparata, turbata est mens mea, et totum
principale cordis mei contremuit. <em>Inveteravi inter
omnes inimicos meos.</em> Inveteravi [id est] in veteris
<nobr><sub></sub></nobr> hominis Adae iniquitate permansi, inter omnes inimicos
meos, sive inter spiritus diabolicos, sive inter
nostra peccata.
</p><p>VERS. 9.---<em>Discedite a me omnes qui operamini
iniquitatem.</em> Postquam [ipse] misericordiam consecutus
est, et caeteros docet vel cohortatur, uti [a se
abeant: non enim] vult [<em>Edit.,</em> uti se habeant, quos
non vult] iniquorum habere consortium. [Simul autem
et illud notandum est, quod jam superius diximus,
quod non eos qui operati sunt iniquitatem, sed
qui operantur, a se jubeat recedere.]
</p><p>{347} VERS. 10.---Discedite ergo, inquit, a me
maligni, quoniam <em>exaudivit Dominus vocem fletus
mei.</em> Exaudivit Dominus deprecationem meam, Dominus
orationem meam suscepit. Unam eamdemque rem
<nobr><sub></sub></nobr> multipliciter repetit, quod solent facere gaudentes
et laetantes.
</p><p>VERS. 11.---<em>Convertantur et erubescant inimici
mei, convertantur et erubescant valde velociter.</em> Non
contra inimicos, sed pro inimicis orat, ut convertantur
a peccatis suis, et erubescant non leviter, sed vehementer;
nec crastino, sed cito ac praesenti tempore.
Amen.
</p><p>PSALMUS XXXI.
</p><p>Titulus psalmi est, <em>intellectus David:</em> quia scilicet
intellexit David, et nos suo jubet intelligere exemplo,
nullum esse tam grave peccatum, quod non
gratuito nobis Deus remittat, si parati simus illud
confiteri et a pravis viis abstinere
<br>@ <nobr><sub></sub></nobr> Codd. Mss.: Psalmus <em>David huic intellectus.</em>
Psalmus David vocem continet prophetae ostendentis
hominem non ipsius meritis, sed Dei gratia posse
salvari, si confiteatur. Hoc est autem quod dicit <em>intellectus,
ut nos intelligere Divinitas praestiterit peccata
nostra, ut pro eis diluendis studiosissime supplicemus.</em>.
</p><p>VERS. 1.---<em>Beati quorum remissae sunt iniquitates,</em>
<nobr><sub></sub></nobr> et quorum tecta sunt peccata. Illorum scilicet remittuntur
iniquitates, quorum peccata per confessionem
a Domino Deo diluuntur; et quorum tecta sunt
per charitatem peccata, juxta illud: <em>Charitas operit</em>
<nobr><sub></sub></nobr> multitudinem peccatorum <strong>(I Petr. IV, 8)</strong>. Vel quorum
tecta sunt peccata, ut hic per poenitentiam velentur,
ne in judicio revelentur. Iniquitates quidam appellant,
quae ante baptismum fiunt; peccata, quae postea
perpetrantur.
</p><p>VERS. 2.---<em>Beatus vir cui non imputavit Dominus
peccatum, nec est in ore </em>[Ms., <em>in spiritu</em>] ejus dolus.
Quod tegitur non videbitur, quod non imputatur, nec
punietur. <em>Nec est in ore ejus dolus, hoc est, in illius
ore, qui se confitetur esse peccatorem:</em> sicut Publicanus,
qui dixit, <em>Domine, propitius esto mihi peccatori</em>
 <strong>(Luc. XVIII, 13)</strong>. Quia qui sibi displicet, ipse Deo
placet; nec est in ore ejus dolus, sed in veritate credens
Deo, quod in corde habebat, ore confitebatur.
</p><p>VERS. 3.---<em>Quoniam tacui inveteraverunt ossa mea,</em>
<nobr><sub></sub></nobr> dum clamarem tota die. Non [protuli <strong>(Edit., praetuli)</strong>]
confessionem ad salutem, ideo omnis fortitudo mea
in carnis infirmitate consenuit. <em>Dum clamarem </em>[id
est] clamant multi, si quid boni habent, ac per vanitatem
demonstrant. Tacent siquidem impii et clamant.
Tacent quod loqui fas est; loquuntur quod tacere
debent. Tacent, dum sua abscondunt peccata;
clamant, dum sua praedicant merita. Tacent peccatorum
confessione, clamant meritorum praesumptione.
Quid autem est, dum clamarem tota die, nisi dum in
clamando perseverarem
<br>@ <nobr><sub></sub></nobr> Codd. mss.: Tacent confessionem, clamant praesumptionem.
Quid est ergo clamando tota die? Perseverando in defensione peccatorum suorum.?
</p><p>VERS. 4.---<em>Quoniam die ac nocte gravata est super
me manus tua:</em> Conversus sum in aerumna mea, dum
configitur mihi spina. Peccatori gravis est manus quae
flagellat, et ponderose vindicat [<em>Ms.,</em> et ponderosa,
<nobr><sub></sub></nobr> quae vindicat]. <em>Die ac nocte, continuum tempus significat.</em>
Aliter autem feliciter humiliatus non esset,
nisi eum manus divinitatis comprimeret. Conversus
sum in aerumna mea, id est, intellexi peccatum
meum, postquam aerumnosum me fecisti sub tuae potentiae
aggravatione. In aerumna, id est in miseria.
Quid est autem spina quae configitur, nisi stimulus
conscientiae peccatricis?
</p><p>VERS. 5.---<em>Delictum meum cognitum tibi feci, et
injustitias meas </em>[Ms., <em>injustitiam meam</em>] non operui.
Idem est cognitum facere et non operire, hoc est,
confiteri. Quia si homo peccatum non agnoscit, Deus
non ignoscit [<em>Ms.,</em> si homo agnoscit, Deus ignoscit].
Delictum vero quidam putaverunt leve peccatum:
<nobr><sub></sub></nobr> injustitiam autem immane aliquod [saevumque] commissum.
<em>Dixi pronuntiabo adversus me injustitias
meas Domino, et tu remisisti impietatem peccati mei.</em>
Pronuntiabo dixit, hoc est, publice confitebor, ut
alios scilicet ad imitationem trahat. Impietas autem
cordis fuerat, qua [<em>Ms.,</em> quia] tacere decreverat.
</p><p>{348} <em>Adversum</em> me, inquit, <em>pronuntiabo, id est, me
ipsum accusabo.</em> <em>Et tu remisisti impietatem peccati
mei, quando quae prius gesseram misericorditer indulsisti.</em>
</p><p>VERS. 6.---<em>Pro hac </em>[impietate] <em>orabit ad te omnis
sanctus in tempore opportuno.</em> Tempus opportunum
<nobr><sub></sub></nobr> ad orandum pro peccatis haec vita est, in qua ideo
sancti orant, quia non est a peccatis immunis aliquis.
<em>Verumtamen in diluvio aquarum multarum ad eum
non approximabunt.</em> Multi fluctus diluviorum in judicio
impios volvent, qui sanctis nocituri non erunt;
neque ad eum approximabunt tormenta, qui pro suis
hic peccatis orare non cessat.
</p><p>VERS. 7.---<em>Tu es refugium a tribulatione quae
circumdedit me, exsultatio mea erue me a circumdantibus
me.</em> Mihi in isto diluvio non est refugium, nisi
tu. Exsultatio mea, inquit, redime me. Sed jam exsultas,
quid vis redimi? Exsultatio mea redime me.
Gaudes, et gemis? Ita, inquit, gaudeo et gemo. Gaudeo
in spe, gemo adhuc in re. Ideo subdit, redime
me a circumdantibus me, sive vitiis carnalibus, sive
<nobr><sub></sub></nobr> spiritibus immundis, qui nos perdere praecipiti velocitate
festinant.
</p><p>VERS. 8.---<em>Intellectum tibi dabo et instruam te in
via hac qua gradieris, firmabo super te oculos meos.</em>
Vox Domini, vox intellectum dantis. Ipse est enim
intellectus, quem psalmi titulus vere [<em>Ms.,</em> tituli veritas]
indicavit, quem poenitentibus potestas Domini
clementer infudit [<em>Ms.,</em> infundit]. Addidit autem, <em>et
instruam te, id est, nescientem docebo salutarem
viam</em>
<br>@ <nobr><sub></sub></nobr> Codd. mss.: Quasi nescientem doceam, quasi
inermem gladio vitae salutaris accingam.. Via est enim quam ingressus fuerat, servire
Deo prioris actionis pravitate damnata. Sequitur:
<em>Firmabo super te oculos meos.</em> Id est, dirigam in te
lumen intelligentiae meae.
</p><p>VERS. 9.---<em>Nolite fieri sicut equus et mulus, in
quibus non est intellectus.</em> Qui non Dei voluntate, sed
<nobr><sub></sub></nobr> proprio se motu regere volunt, effrenes in luxuriam
decidunt. Hos Propheta coercet verbis terribilibus
dicens: <em>In chamo et freno maxillas eorum constringe,
qui non approximant ad te.</em> Freno et chamo moderationis
suae Deus coercet impiorum superbiam, qui
jactant merita sua, et tacent peccata sua. <em>Qui, inquit,</em>
<em>non approximant ad te, a quo per superbiam
elongantur </em>[<em>Ms.,</em> sed superbia elongantur].
</p><p>VERS. 10.---<em>Multa flagella peccatorum </em>[quia poenitentiam
agere noluerunt], <em>sperantes autem in Domino
misericordia circumdabit.</em> 
<br>@ <nobr><sub></sub></nobr> Sic edita emendantur codd. mss [Illa misericordia,
ut vitam mereantur sempiternam. Qui rectam spem
et fidem in Deo habent, ipsos misericordia Dei circumdat],
ut non sit relictus locus, unde possit ad
<nobr><sub></sub></nobr> eos diaboli hostilitas introire.
</p><p>VERS. 11.---<em>Laetamini in Domino et exsultate justi,
et gloriamini omnes recti corde.</em> Propheta hortatur
Ecclesiam laetari de spe vitae aeternae et regenerationis.
Tamen laetatur et hic in tribulatione. Gloriamini
omnes recti corde, ut ait Paulus: <em>Qui gloriatur,
in Domino glorietur</em> <strong>(I Cor. I, 31)</strong>. Recti corde
dicuntur, quibus omnia Dei judicia placent, et se accusant
de suis peccatis, et Deum sive in adversis
sive in prosperis semper laudant.
</p><p>PSALMUS XXXVII.
</p><p>VERS. 1.---Titulus Psalmi: <em>In finem psalmus David</em>
<nobr><sub></sub></nobr> in rememorationem diei sabbati. Sabbatum requies
interpretatur, quia requiescunt [<em>Ms.,</em> hoc est quando
requiescunt] sancti, id est sancta Ecclesia [de illa
requie paradisi quam perdidit in Adam]. Admonet
autem nos psalmus, ut si cuiquam accidat infirmitas
corporisque fragilitas, non desistat coelestem requirere
medicinam, in qua requiescat. In hoc vero psalmo
corporis sui causam Christus agit, non quod ipse
peccatum haberet, sed quod pro nobis peccatum factus
est, ut nos a peccato liberaret: qui aliquando
ex persona solius capitis loquitur, quod est ipse Salvator
natus ex Maria virgine; aliquando ex persona
corporis sui, quod est sancta Ecclesia, diffusa toto
orbe terrarum: idcirco quod corpus loquitur hoc
idem et caput. Erunt igitur duo in carne una [hoc
<nobr><sub></sub></nobr> est] Christus et Ecclesia.
</p><p>VERS. 2.---{349} <em>Domine ne in ira tua arguas me,
neque in furore tuo corripias me.</em> [Totus psalmus ex
persona poenitentis est, sed ad Christum referri
potest, sicut et sexagesimus octavus.] <em>Domine, ne in
ira tua.</em> Ira, ut jam diximus, commotio est animi;
furor vero vindicta irrationabilis cum fellis amaritudine.
Ideo iste, qui se peccatorem scit, non in ira,
sed per misericordiam, nec in furore, sed per patientiam
argui se postulat. Sunt tamen qui iram
aeternam intelligant gehennam, et furorem purgatorium
ignem, a quibus [<em>Ms.,</em> de quo utroque] liberari
vir sanctus poscit.
</p><p>VERS. 3.---<em>Quoniam sagittae tuae infixae sunt mihi,
et confirmasti super me manum tuam.</em> Sagittae verba
<nobr><sub></sub></nobr> doctrinae tuae sunt, quae ut jaculum transverberaverunt
cor meum, ut agerem poenitentiam. <em>Et confirmasti
super me manum tuam, ut tanquam bonus
magister, castigationis verberibus afflictum, redderes
emendatum.</em>
</p><p>VERS. 4.---<em>Non est sanitas in carne mea a facie
irae tuae, non est pax ossibus meis a facie peccatorum
meorum.</em> Vidi faciem irae tuae et non ipsam iram,
hoc est, intellexi per Scripturas sanctas, quanta minabaris
peccantibus, et extabui petens ne ipsa super
me ira descenderet. <em>Quia non est pax ossibus meis a
facie peccatorum meorum.</em> Nullam quietem indulsi
vel ossibus meis vel membris meis, donec ea [poenitendo]
purgarem.
</p><p>VERS. 5.---<em>Quoniam iniquitates meae supergressae</em>
<nobr><sub></sub></nobr> sunt caput meum. Invaluerunt enim mihi, ut sequitur;
<em>sicut onus gravatae sunt super me.</em> Non est enim
mihi leve peccatum meum, sed recognosco quia grave
pondus judicii imposuit, et super verticem capitis
mei excrevit. Sicut pondus grande, sic peccata
mea super me.
</p><p>VERS. 6.---<em>Computruerunt et corruptae sunt cicatrices
meae a facie insipientiae meae.</em> Nam mihi fetent
et computrescunt vulnera peccatorum, desideranterque
exspecto medicum. Et cur, inquis [<em>Ms.,</em> inquit],
putruerunt a facie insipientiae meae? Quia
nolebam agere poenitentiam.
</p><p>VERS. 7.---<em>Miser factus sum et turbatus usque in
finem, usque dum confitendo purgarer:</em> quia sine
<nobr><sub></sub></nobr> confessione et moestitia non dimittuntur peccata.
<em>Tota die contristatus ingrediebar, indignum me esse
judicans qui vel oculos ad coelum levare auderem;</em>
sed percutiens pectus meum aiebam: <em>Deus, propitius
esto mihi peccatori.</em> Tota die autem, continuationem
doloris significat [<em>Ms.</em> ostendit].
</p><p>VERS. 8.---<em>Quoniam lumbi mei impleti sunt illusionibus
et non est sanitas in carne mea.</em> Illis illusionibus
se profitetur esse repletum atque infirmatum,
quibus diabolus humanum genus illicit ut delinquat.
</p><p>VERS. 9.---<em>Afflictus sum et humiliatus sum nimis
usquequaque:</em> rugiebam a gemitu cordis mei. Possumus
[autem] corpore curvari, et animo non humiliari.
Ideo hic utrumque conjunctum est. Quia multiplex
calamitas liberum nil relinquit, hic etiam
<nobr><sub></sub></nobr> aliquid majus adjecit dicens, <em>usquequaque, id est, ex
omni parte, ut eum copiosa calamitas undique probaretur
ambisse.</em> <em>Rugiebam a gemitu cordis mei:</em> ut
virtutem patientiae magnae monstraret, in gemitum
se asserit, non in verba prorupisse.
</p><p>VERS. 10.---<em>Domine, ante te omne desiderium
meum.</em> Tale fuit desiderium ejus, ut ante Deum esse
mereretur. Nam qui peccatis veniam petit, ante
Deum ponit desiderium suum. Jam quod ante ipsum
est, consuevit audiri. <em>Et gemitus meus a te non est
absconditus, id est, quidquid habet homo, Deus scit.</em>
Quidquid deliqui, quidquid male gessi, omnia tibi
cum gemitu reseravi: sciens quia tibi non occultantur
occulta.
</p><p>VERS. 11.---<em>Cor meum conturbatum est,</em> et dereliquit
<nobr><sub></sub></nobr> me virtus mea, et lumen oculorum meorum et
ipsum non est mecum. Propter iram quam superius
memoravi, et [quam] incurrere expavesco. Lumen
oculorum meorum non est mecum, quia postposito
veritatis lumine in tenebras decideram peccatorum.
A principio psalmi Christus egerat causam sui corporis,
nunc vero suam propriam incipit perorare
passionem.
</p><p>VERS. 12.---<em>Amici mei et proximi mei adversum
me appropinquaverunt ac steterunt.</em> Amici dicti Judaei
propter Abraham. Proximi, eo quod ab eorum generatione
carnem Christus sumpserit [<em>Ms.,</em> assumpserit],
qui appropinquaverunt ei, ut comprehenderetur.
{350} Quod vero ait, amici mei et noti mei contra me
steterunt, potest et de discipulis accipi, qui in passione
<nobr><sub></sub></nobr> metu territi longe recesserunt, in tantum, ut
etiam Petrus denegaret; vel steterunt causantes
contra eum. <em>Et qui juxta me erant, de longe steterunt.</em>
Apostoli scilicet et reliqui discipuli, de quibus
ait Evangelista: <em>Cum apprehendissent eum, stabant
omnes noti ejus a longe</em> <strong>(Luc. XXIII, 49)</strong>.
</p><p>VERS. 13.---<em>Et vim faciebant, qui quaerebant animam
meam.</em> Vim faciebant non noti, sed Judaei; vel
Petro, cum dicerent: <em>Nonne et tu Galilaeus es? vel
Joanni </em>[<em>Ms.,</em> Jacobo], qui cum [traheretur] relicta
sindone nudus profugit ab eis; vel ipsi etiam Christo.
[Et vim faciebant, qui quaerebant animam meam,
hoc est, Judaei, quasi illorum fortitudo esset, et a
Deo ipsam potestatem non accepissent]. <em>Et qui inquirebant</em>
<nobr><sub></sub></nobr> mala mihi, locuti sunt vanitates, et dolos
tota die meditabantur. Multos quidem dolos meditati
sunt, cum interrogarent, si deberent censum dare
Caesari <strong>(Matth. XXII, 17)</strong>; aut si mulier deprehensa
in adulterio lapidaretur <strong>(Joan. VIII, 4)</strong>. Sed tunc
aperte dolos ingerunt, cum falsos testes adducunt
<strong>(Matth. XXVI, 60)</strong>. Locuti sunt autem vanitates,
quando dixerunt: <em>In Beelzebub ejicit daemonia</em> <strong>(Luc.
XI, 15)</strong>.
</p><p>VERS. 14.---<em>Ego autem tanquam surdus non audiebam,
et sicut mutus non aperiens os suum.</em> Semper, inquit,
exprobrantes sustinui et jugiter silui. Hoc et Pilatus
manifestat, cum dicit: <em>Mihi non respondes? an nescis
quia potestatem habeo dimittere te</em> <strong>(Joan. XIX, 10)</strong>?
Ego autem tanquam mutus non aperiens os suum.
<nobr><sub></sub></nobr> Certe et apud Pilatum non est Deus noster locutus;
et de eodem loquitur Isaias atque ait: <em>Tanquam
agnus ad victimam ductus, non aperiens os suum.</em>
</p><p>VERS. 15.---<em>Et factus sum sicut homo non audiens,
et non habens in ore suo redargutiones.</em> Nam cum
me sputis linirent, arundine verberarent, illuderentque
genu flexo, nihil motus iis omnibus, factus sum
non habens in ore increpationes. Sic tacui accusatus,
quasi non habens quod pro me responderem.
Et in omnibus iis exemplum Christus dedit, ut homo
flagella correptionis patienter portet [<em>Ms.,</em> portare
debeat].
</p><p>VERS. 16.---<em>Quoniam in te Domine speravi, tu
exaudies me, Domine Deus meus.</em> Ut me resuscites.
Vel: [<em>Tu exaudies me</em>], hoc est, vide illorum superbiam
<nobr><sub></sub></nobr> et meam humilitatem.
</p><p>VERS. 17.---<em>Quia dixi:</em> Nequando supergaudeant
mihi inimici mei, et dum commoventur pedes mei, super
me magna locuti sunt. Pedes Christi sancti apostoli
dici possunt, qui firmi in passione, tanquam pedes
corpus, sustinere eum debebant, sed commoti sunt de
fide ad infidelitatem. Vel de Christo ait: commoveri
possunt pedes mei a stabilitate sua, et inimici
mihi insultare, si hac in crucis morte humiliatus
non resurrexero. In me autem magna locuti sunt
dicentes: <em>Si Filius Dei es, descende de cruce.</em>
</p><p>VERS. 18.---<em>Quoniam ego in flagella paratus sum,
et dolor meus in conspectu meo semper.</em> Praeparo me,
inquit, ad sustinendam crucem, lanceam, fel, acetum,
ut per hanc mortem [meo sanguine] redimam
<nobr><sub></sub></nobr> populum pereuntem. Christus enim ad hoc venit, ut
passionem sustineret. Dolor meus ante me est semper,
donec etiam victoriam in judicio consequar
[<em>Ms.,</em> donec ejiciam victoriam in judicio].
</p><p>VERS. 19.---<em>Quoniam iniquitatem meam annuntiabo
et cogitabo pro peccato meo.</em> Sicut enim maledictioni
subjacuit, ut nos a maledicto legis erueret,
ita et peccatorem se profitetur, [qui] peccata nostra
portaret et [pio] cogitatu ac [misericordi] consilio
nos ab eis eriperet. <em>Et cogitabo pro peccato meo.</em>
Peccatum Christi, humani delicta sunt generis,
propter quae et Patri nunc dicitur esse subjectus.
</p><p>VERS. 20.---<em>Inimici autem mei vivunt, et confirmati
sunt super me, et multiplicati sunt,</em> qui oderunt
<nobr><sub></sub></nobr> me inique. [Quia non sunt statim ultione divina puniti.
<em>Et confirmasti super me manum tuam.</em> Confirmati
sunt in legis litteram, in qua spiritaliter nuntiatum
non intellexerunt. <em>Et multiplicati sunt qui
oderunt me inique.</em>] Certe inique et non rationabiliter
faciunt, qui ex hac littera semen suum, ut astra
coeli, multiplicari credebant.
</p><p>VERS. 21.---<em>Qui retribuunt mala pro bonis, detrahebant
mihi, quoniam sequebar bonitatem.</em> Nam
me, dulcedinem aeternae vitae offerentem, aceto ac
felle potabant, et detrahebant mihi dicentes: <em>Alios
salvos fecit, seipsum salvum facere non potest</em>
 <strong>(Matth. XXVII, 34; Marc. XV, 31)</strong>. {351} Detrahebant
autem mihi, quoniam subsecutus sum justitiam, ut
implens voluntatem Patris pro vita populi susciperem
<nobr><sub></sub></nobr> mortem.
</p><p>VERS. 22, 23.---<em>Ne derelinquas me, Domine Deus
meus, ne discesseris a me:</em> intende in adjutorium
meum, Domine Deus salutis meae. Manifestum est,
Domine Jesu, quia Pater suscitans te a mortuis die
tertia, collocavit ad dexteram suam in coelestibus
super omnem principatum et potestatem, dans tibi
nomen quod est super omne nomen. Ergo quia graves
sunt pugnae carnis, tu, Domine, intende in adjutorium
nostrum, et esto nobis salus in tempore
tribulationis.
</p><p>PSALMUS L.
</p><p>Titulus psalmi [est, quem explanare nitimur]:
<em>In finem psalmus David,</em> cum venit ad eum Nathan
<nobr><sub></sub></nobr> propheta, dum intravit ad Bethsabee. Notissima est
peccati David gravitas ex Regum historia [<em>Ms.,</em> magnifici
regis historia]: nota etiam humillima pro
peccato deprecatio [<em>Ms.,</em> supplicatio] quae in hoc
psalmo continetur. Est autem psalmus iste in ordine
psalmorum quinquagesimus, quia quinquagesimus
numerus in jubileo anno usque ad veram sancti Spiritus
super apostolos missionem consecratus est,
sine cujus gratia remissionem [<em>Ms.,</em> atque in adventu
sancti Spiritus super apostolos remissione consecratus
est, quia nemo sine gratia sancti Spiri