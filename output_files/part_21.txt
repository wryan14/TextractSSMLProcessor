antummodo victricibus, vel ad
defensionem sui, vel ad laesionem adversarii.
</p><p>Omnia quae vobis necessaria videbantur mihi fidelissimo
fratri Benedicto dixi. Loca adjutorium et
animi constantiam [<em>locus corruptus</em>]. Sed scire debes
quod in omni loco ubi hominum conversatio est
plurimorum, utrumque et boni et mali inveniuntur:
Sed sapiens animus utrorumque utatur magisterio,
id est, ut malorum caveat malitiam, et bonorum sequatur
justitiam. Mens rationalis quae homini data
<nobr><sub></sub></nobr> est, discernere debet quae sint cavenda, et quae sint
sequenda; nec multum de loco diffidere, vel etiam
confidere, quia si locus adjuvare potuisset, nunquam
angelus de coelo cecidisset, vel homo in paradiso positus
peccasset; sed regnum Dei, ut ipsa Veritas ait,
intra nosmetipsos quaerendum est <strong>(Luc. XVII, 21)</strong>. Et
Psalmista: <em>Timete Dominum omnes sancti ejus, quia
nihil deest timentibus eum</em> <strong>(Psal. XXXIII, 10)</strong>. Timor
Domini peccare vetat, dum homo ubique Dei sibi
praesentiam agnoscit et timet, quia qui conscium habet
cogitationum, verborum, vel operum suorum,
hunc habiturus est et judicem; nec eum quidquam
effugit nostri, nec aliquid injudicatum dimiserit,
quia, sicut dictum est, unicuique reddet secundum
opera sua.
</p><p><nobr><sub></sub></nobr> Dum tempus habemus, operemur bonum, quia
post mortem non est tempus operandi, sed tempus
mercedem recipiendi. Haec cogitans, charissime fili,
tui ipsius curam habeto, memor de quantis te liberavit
<nobr><sub></sub></nobr> Deus periculis. Illum ama, et ad ejus misericordiam
convertere, ut deleantur delicta tua, et merearis
locum refrigerii, lucis et pacis recipere cum
sanctis Dei. Meique memor cum Deo servientibus,
pro teque intercedentibus, valeas perpetua prosperitate,
dulcissime amice.
<br>@ <nobr><sub></sub></nobr> Edit. Quercet. 43, Canis. 67; collata cum codd.
mss. (Apud Froben. epist. 160.)
</p><h4>EPISTOLA CCX.
COMMENDATITIA AD AMICOS.</h4>
<em>Commendatitia cujusdam presbyteri Fordradi ad
amicos.</em>
<p>Fraternae dilectionis
<br>@ <nobr><sub></sub></nobr> <em>Fraternae dilectionis amicis, etc.</em> Haec et sequentes
duae epistolae commendatitiae sunt amicorum peregrinantium,
et ad loca sancta tendentium. amicis per diversas nominum
dignitates, Albinus conservus in Christo vester
salutem.
</p><p>Licet terrarum longinquitas diversas Christianorum
faciat habitationes, tamen sanctae charitatis
societas, sub uno pastore Christo, unum eos facit
<nobr><sub></sub></nobr> esse gregem. In cujus fiducia vestrae pietati per precatorias
nostrae parvitatis litteras hunc presbyterum,
<br>@ <nobr><sub></sub></nobr> <em>Fordradum.</em> Hoc nomen omittitur in aliis codd.
mss. «Fordredi abbatis, qui ad limina BB. apostolorum
et ob causam sui monasterii Romam venit,
mentio fit in litteris Pauli I ad Ecgbertum archiepiscopum
Eboracensem, et Eadbertum regem Northumbriae
anno 757, ut videtur, datis. Sed eo anno
Alcuinus ejus aetatis vel auctoritatis haud fuerit, ut
<nobr><sub></sub></nobr> dictare potuerit hujusmodi litteras.» (Alford, Annal.
Anglo-Sax. ad eum annum, n. 2.) Sed eae litterae
serius dari potuerunt, aut Fordredus alia etiam vice
Romam adire. Vid. etiam notas epist. 22 (nunc 27.) Fordradum nomine, diligentissime commendo,
ut dilectionis vestrae juvamine suffultus facilius
sanctae peregrinationis viam peragat, et vestrae
bonitatis merces ante oculos omnipotentis Dei {221}-267
<br>@ <nobr><sub></sub></nobr> Intermedii numeri omittuntur propter epistolarum
interversionem. EDIT. PATR. augeatur. Qui est <em>via, vita et veritas</em> <strong>(Joan. XIV,
6)</strong>, vobis viam vestrae salutis ostendere, et veritatem
[<em>Edit.,</em> requiem] aeternae gloriae tribuere, et beatissimam
vitam concedere dignetur. [Proficientem te, charissime
frater, divina auxilietur gratia in aeternum.]
<br>@ <nobr><sub></sub></nobr> Edit. Quercet. 51, Canis. 52 <strong>(Froben. 161)</strong>.
</p><h4>EPISTOLA CCXI.
AD OMNES AMICOS.</h4>
<em>Commendatitia Noroberet presbyteri peregrinantis ad
amicos.</em>
<p><nobr><sub></sub></nobr> Omnibus in Christi charitate amicis, humilis levita
Alcuinus salutem.
</p><p>Ubicunque iste presbyter, Noroberet [<em>Al.,</em> Norbet]
nomine, in vestram pervenerit praesentiam, obsecro
ut benigne eum suscipere dignemini, in quocunque
negotio vel necessitate opus habeat. Certissime Deum
habebitis bonitatis vestrae remuneratorem, qui dicturus
erit in die judicii: <em>Hospes eram, et collegistis
me</em> <strong>(Matth. XXV, 35)</strong>. Et si mea quid parvitas poterit,
vobis gratiarum actiones in quantalibet causa rependere,
studiose et fideliter facere curabo. Hunc vero,
vel alios pro Christi nomine peregrinantes, in sua
mansione suscipientem, illum divina in coelesti habitatione
suscipiat clementia. Valete, viri fratres in
Christo.
<br>@ <nobr><sub></sub></nobr> <strong>(Froben. epist. 162.)</strong> Haec epist. commendatitia,
hactenus inedita, prodit ex cod. ms. Salisburgensi.
Exstat quoque in cod. ms. biblioth. reg. Paris., quam
inde descriptam ad me misit D. Lieble bibliothecarius
San-Germanensis, posthac copiosius laudandus.
</p><h4>EPISTOLA CCXII.
COMMENDATITIA AD AMICOS.</h4>
<em>Commendatio ad amicos pro peregrinantibus ad limina
apostolorum.</em> <nobr><sub></sub></nobr> 
<p>Omnibus venerabilibus viris, et diversarum potestatibus
<nobr><sub></sub></nobr> dignitatum et sanctae charitatis filiis humilis
levita Alcuinus sempiternae beatitudinis salutem.
</p><p>Scimus itaque vestrae bonitatis pietatem pro Christi
amore et futurae gloriae retributione peregrinos et
hospites et maxime eos qui pro ecclesiastica necessitate
vel pro salute animarum suarum, sacra sanctorum
apostolorum limina visitare solent, benigne
suscipere. Qui hos receperit in domo sua, Christus
eum recepturus erit in gloria sua; quia [ita] in talibus
Christus receptus erit; ut ipsa Veritas in
Evangelio ait: <em>Hospes fui et suscepistis me</em> <strong>(Matth.
XXV, 35)</strong>. Tamen pro portitoribus chartulae hujus ego
Alcuinus fidelis vester amicus, o Patres optimi et
fratres sanctissimi, et filii dilectissimi! vestram summopere
deprecor charitatem, ut benigne eos suscipiatis,
<nobr><sub></sub></nobr> in quocunque negotio vel necessitate illi opus
habeant. Habetis Deum remuneratorem, meque debitorem
secundum opportunitatem temporis, ut vestrae
voluntati satisfaciam in Christo.
<br>@ <nobr><sub></sub></nobr> Froben epist. 199.
</p><h4>EPISTOLA CCXIII.
AD RAGANBERTUM EPISCOPUM.
(Anno incerto.)</h4>
<br>@ <nobr><sub></sub></nobr> Conqueritur Alcuinus in hac epistola de
nova atque insolita exactione quam ministri episcopales
intentabant presbyteris et ecclesiis sancti Martini.
Hujusmodi exactiones, quae nomine procurationum
aut synodatici veniunt, olim minime, nisi in
casu necessitatis, fieri permittebant canones et decreta
conciliorum, prout videre est apud Thomassinum
Vet. et Nov. Disciplinae Part. III, lib. II, cap.
32 et seq.---Cujus sedis Raganbertus seu Ragerbertus
(utrumque enim habet ms.) episcopus fuerit,
mihi incompertum est; sedi enim Turonensi nullum
hujus nominis, Alcuini aetate, praefuisse episcopum
reperio; existimo vero presbyteros illos fuisse parochos
<nobr><sub></sub></nobr> in ecclesiis extra dioecesin Turonensem sitis, et
ad monasterium sancti Martini pertinentibus; qui
tamen visitationi episcopi subjecti fuerant, et in synodis
comparere debebant. 

<p><em>Conqueritur de novis exactionibus, quibus ministri
episcopales vexabant presbyteros in ecclesiis sancti
Martini servientes.</em>
</p><p>Domino venerando, nobisque Christi amore colendo
Ragerberto episcopo, Alcuinus levita salutem.
</p><p>Memor condictae amicitiae inter nos quantam mihi
fiduciam praestat aliquid scribendi ad vos, quod nobis
ex utraque parte necessarium videtur. Dictum
<nobr><sub></sub></nobr> est mihi, quod vestri juniores aliquam novam consuetudinem
misissent super ecclesias et presbyteros
sancti Martini: Imo et de vobismetipsis dixerunt;
tamen de vestra sanctitate hoc non credebam, aestimans
vos canones optime servare, et maxime Domini
nostri Jesu Christi evangelicam sententiam, ubi ait:
<em>Gratis accepistis, gratis date</em> <strong>(Matth. X, 8)</strong>. Dicunt
enim: vestri missi mandassent presbyteros nostros
de pane modio et dimidio; de vino modio; de annona
ad caballos modia quatuor, casios 6, ova 100,
pisces et orto et legumen adsufficienter ab unoquoque
presbytero; et si hoc non reddidissent, ex vestra
auctoritate interdictum haberent, missas non
cantare in ecclesiis nostris; nec etiam alios presbyteros
in ecclesiis sancti Martini cantare licitum habere.
</p><p><nobr><sub></sub></nobr> Mirum mihi videtur, qua autoritate ecclesias Christi
excommunicare voluisti; si presbyteri peccaverunt,
<nobr><sub></sub></nobr> quid ecclesia peccavit? Quare non memorant tui juniores
quam terribiliter beatus Petrus princeps apostolorum
venditores gratiae in primo hujus haeresis inventore
percellit, dicens: <em>Pecunia tua tecum sit in
perditione</em> <strong>(Act. VIII, 20)</strong>. Deprecor, clementissime
Pater, in ea charitate qua Deus nos conjunxit; et in
ea fide qua condiximus, ne quid novi mittas in ecclesias
sancti Martini et in res illius. Potens est sanctus
Martinus apud Deum defendere res suas, si necesse
est illi clamare ad Deum. Dimitte, si placeat, et si
fieri possit, sic esse ecclesiis Christi, quae sunt in
immunitate sancti Martini; et in parochia vestra, donec
colloquamur. Quidquid enim justum est tuam
recipere ab eis auctoritatem, non renuo, sed omnino,
si tibi obedientes non erunt, ego tecum constringo
<nobr><sub></sub></nobr> eos; ad tuam enim synodum venire debent, et rationem
reddere de officiis spiritalibus, et tu gratis dare
illis quae Dei sunt, sicut ante praedixi, Domino Jesu
demandante ut gratis spiritalia dona dentur ab omnibus:
et majorem tibi prosperitatem praestat intercessio
sancti Martini et sancti Aredii, quam illorum
concilium qui hanc hortantur exactionem et tributa
solvere: et si aliis facere voluisses, nunquam tamen
nostris hanc necessitatem imponere te velle putavi,
propter amicitiam inter nos condictam, vel magis honorem
sancti Martini, quem Deus tanta honoravit
auctoritate, ut omnibus auxilium sanctis suis intercessionibus
praestare poterit. Incolumem et felicem
beatitudinem tuam, recteque praedicantem divina
clementia protegere et exaltare dignetur, domine
<nobr><sub></sub></nobr> sanctissime.
<br>@ <nobr><sub></sub></nobr> Froben. epist. 202.
</p><h4>EPISTOLA CCXIV.
AD NIFRIDIUM EPISCOPUM.
(Anno incerto.)</h4>
<em>Memoriam sui in orationibus exorat;</em> Benedictum a se
digredientem commendat.
<p>Dilecto Patri
<br>@ <nobr><sub></sub></nobr> <em>Nifridio episcopo.</em> Est is Nefridius episcopus
Narbonensis, qui alibi quoque Nimfridius et Nibribridius
appellatur, qui in causa haeresis Felicis et
Elipandi, cum sociis Laidrado Lugdunensi episcopo
et Benedicto abbate Anianensi missus est Urgellas:
qua occasione Alcuinus eisdem libros adversus illam
haeresin scriptos, praefixa epistola, inscripsit, de qua
suo loco. Vide not. c, col. 489. Nifridio episcopo Alcuinus salutem.
</p><p>Sit memor mei, obsecro, charitas tua in sacrosanctis
orationibus tuis cum fratribus nostris. Tempora
enim sunt periculosa, et solus ille feliciter vivit,
qui Deo serviet in charitate perfecta, et fide recta, et
spe bona, quae sunt summae veritates servientium Deo.
<nobr><sub></sub></nobr> In his tua se exerceat sanctitas, ut Deo auxiliante de
hujus vitae labore ad perpetuae quietis beatitudinem
pervenire merearis.
</p><p><nobr><sub></sub></nobr> Frater vero
<br>@ <nobr><sub></sub></nobr> <em>Frater vero Benedictus.</em> Abbas Anianensis, sanctitate
celebris, qui sub Carolo Magno et Ludovico
Pio monasteriorum, praesertim Aquitaniae, disciplinam
reformavit, ac saepius propterea aulam atque
ipsum Alcuinum accessit, multaquae necessitudine
illi adhaesit, ejus Vitam consule apud Mabillonium Act.
SS. Ordinis S. Ben. saec. IV, part. I, pag. 191 et seq.,
et apud Bollandum ad diem 11 Feb. Benedictus mea omnia tibi innotescere
potuerit, quem cum lacrymis dimisi. Tu vero
cum gaudio recipias eum; vos vero ambo laborate
quasi boni pastores in grege Christi; nihil haesitantes
de mercede perpetua, quae dabitur fideliter gregem
Christi pascentibus. Omnes vero episcopos et
Patres fratrum nostrorum ex nostri nominis officio
in charitate et prosperitate salutate, rogantes eos
nostri esse memores assidua intercessione, ut de mea
salute illi mercedem habeant sempiternam.
</p><p>{268} Deus omnes illos perpetua protectione custodiat
et faciat eos in omni opere bono proficere, ut
multiplicato talentorum numero multiplici remuneratione
digni efficiantur apud Deum. Vivant omnes et
floreant feliciter in Christo Domino Deo nostro.
<br>@ <nobr><sub></sub></nobr> Froben. epist. 203.
</p><h4>EPISTOLA CCXV.
AD DILECTISSIMOS PATRES.
(Anno incerto.)</h4>
<em>Hortatur illos ad charitatem et ad labores vitae monasticae.</em> <nobr><sub></sub></nobr> 
<p>Dilectissimis in Christo patribus perpetuam salutem.
</p><p>Quos fida semper sequitur charitas, saepius litterarum
sequatur et series, quia quoddam est amantis refrigerium,
aestuantis animi fervorem verbis vel litteris
explicare, quia verba data sunt ad veritatis demonstrationem,
uti quod cor veraciter concipit, lingua
non fallaciter proferat, et suum cor frater alterius
infundat cordi, et fiat unanimitas animorum, in
quibus est communio charitatis; nam anima sine charitate
<nobr><sub></sub></nobr> mortua est, non habens divinae Bonitatis imaginem,
ad quam creati sumus; etiam et renovati per
bonitatem Salvatoris nostri, qui ait: <em>In hoc cognoscent
omnes, quia mei discipuli estis, si dilectionem
habueritis ad invicem</em> <strong>(Joan. XIII, 35)</strong>. De cujus dulcedine
non mihi opus esse arbitror plurima scribere
vestrae sanctitati, quam olim didicistis, et habere innotuistis.
Superest ut usque ad finem firmum retineatis,
quoniam <em>qui perseveraverit usque in finem hic
salvus erit</em> <strong>(Matth. X, 22)</strong>.
</p><p>Saluta quoque, 
<br>@ <nobr><sub></sub></nobr> <em>Sanctissime Pater Infridii.</em> Legendum certe <em>Nifridii,</em>
commutatis in prima syllaba litteris <em>i</em> et <em>n, quod
frequens est in veteribus scripturis.</em> «Is paulo ante
annum 778 primus auctor, idemque primus abbas
fuit insignis monasterii Beatae Mariae de Orbione seu
Urbione sic dicti a fluvio proximo, quod aliquando
Beatae Mariae de Novaliis, ab amoena valle, in qua
situm est; postremo Beatae Mariae de Crassa nuncupatur;
deinceps factus fuit archiepiscopus Narbonensis,
ut ex veteri loci Necrologio discimus.» (Mabillonius
<nobr><sub></sub></nobr> Annal. libr. XXIV, num. 86, pag. 244.) Igitur
ad monachos hujus monasterii hanc epistolam scriptam
fuisse existimo. sanctissime Pater Infridii fratres
nostros servientes siquidem sanctae MARIAE. Optimam
vere elegerunt dominam, et optimum sponsum
ejusdem dominae et reginae coelorum; et dignum est
<nobr><sub></sub></nobr> ut optimo regi optime serviatur. Qui bona elegat
[<em>Forte, eligit, vel elegit</em>], bona custodiat, bona non
derelinquat, sed perpetualiter bona retineat. Parum
est incepisse bona, nisi ut perseveret in bonis, qui
bona eligit. Quid est laborem fructuosum derelinquere,
et labori infructuoso mancipari? Labor itaque
monachicae vitae fructuosus est; labor vero saeculi
infructuosus est. Sine labore nemo vivit in
mundo; et felix nimium, qui de labore venit in requiem,
et infelix qui de labore venit in tormenta;
laborat enim ut male habeat, et non intelligit quid
facit. Intelligentia enim opus est in vita, ut sciat
homo ad quem finem tendat retributio laboris sui.
Parvus labor in bono homine perpetua remunerabitur
quiete. Omnipotens Deus ad multorum salutem
<nobr><sub></sub></nobr> vos longaeva prosperitate proficere concedat, charissimi
Patres.
<br>@ <nobr><sub></sub></nobr> Froben. epist. 204. {269} 
</p><h4>EPISTOLA CCXVI.
AD CUNIBERCTUM EPISCOPUM.</h4>
<em>Commendat memoriam contractae olim amicitiae.</em> Ad
opus praedicationis hortatur, nulla saeculi potestate
aut vanitate impediendum.
<p>Venerandae dignitatis Patri
<br>@ <nobr><sub></sub></nobr> <em>Cunibercto episcopo.</em> In Britannia, ut ex verbis:
<em>Et nostrae celeberrimae insulae Britanniae habitatoribus,
etc.,</em> colligo. Est is abs dubio Kinebertus Ventanae
civitatis pontifex socius Aedilhardi in itinere Romano.
Vide not. Epist. 115. Cuniberti etiam cujusdam
meminit Anastasius Bibliothecarius in Vita Leonis
III inter missos fidelissimos ad dijudicandam
causam ejusdem summi pontificis anno 799 Romam
legatos. An hic idem cum nostro sit, incertum. Cunibercto episcopo,
humilis Levita Alcuinus salutem.
</p><p>Olim
<br>@ <nobr><sub></sub></nobr> {270} <em>In synodali sanctorum Patrum conventu.</em>
Quis hic conventus fuerit, et in quo loco, in Anglia,
an in Gallia celebratus, pariter ignotum est. Anno
785 quidam Chumberchus episcopus decretis concilii
Calchuthensis subscripsit. Wilkins Concil. Magn.
Britanniae vol. I, pag. 151. in synodali sanctorum Patrum conventu
vestra bonitas nobiscum pepigit pacta charitatis,
quae propter opportunitatem hujus portitoris his litterulis
humilitatis nostrae renovare studeat, ne forte
longa absentia oblivionem nostri nominis vobiscum
fecisses. Charitas oblivionem non patitur, et veritas
<nobr><sub></sub></nobr> nulla temporis longitudine maculabitur, maxime in
tali persona et tam praeclaro sanctitatis viro, cujus
latissimus melliflui pectoris sinus multitudinem spiritalium
congregare amicorum solet; inter quos parvitatis
meae nomen aliquem, deprecor, inveniat locum,
et vestra nobilissima fidelitas quondam, ut
praediximus, promittere non abhorruit: nec non
supplici obsecratione, Pater mi! deposco, ut sanctissimis
vestri regiminis fratribus eamdem de nobis spiritalem
curam habere jubeatis.
</p><p>Fateor tibi, sanctissime praesul! quod venerabiles
fratrum congregationes studiose amavi, quas in illis
regionibus Deo deservire dignis moribus, narrante
fama, audivimus; licet nobis datum non esset corporali
<nobr><sub></sub></nobr> visione illos aggredi; quem [<em>Forte quae</em>] vestra
potest pietas pro amore Christi pro nobis loqui,
nec ullatenus Deus deerit in remuneratione vestrae
devotioni, vir optime! Decet enim sacerdotalem
dignitatem omnibus se deprecantibus pietatis praestare
affectum, absentes sacris orationibus adjuvare,
praesentes evangelicae praedicationis instantia confirmare.
Scis optime quanta necessitas est populo Christiano,
ut praedicator verbi Dei non taceat, et nostrae
celeberrimae insulae Britanniae habitatoribus, ubi
quondam multitudo doctorum verba vitae perpetuae
continua praedicaverunt instantia; sed nunc, peccatis
facientibus, rari sunt operarii in messe Domini:
sed quo rariores inveniuntur, eo magis necesse est
ut illi qui sunt omnimodis jugi sanctae praedicationis
<nobr><sub></sub></nobr> studio ab errore vitae et superflua multarum consuetudine
vanitatum ad modestiam sobrietatis et castitatis
exercitium revocare studeat.
</p><p>Non taceat os sanctitatis tuae evangelicae veritatis
verba, nec apostolicae doctrinae seriem, nec sanctorum
Patrum mores nobilissimos, ut multi per tuam
sanctissimam devotionem erudiantur, et tibi multiplex,
Deo Christo donante, merces maneat in aeternum.
Non potestas regalis, nec arrogantia cujuslibet
saecularis sublimitatis tuam prohibeat a veritate vocem;
non adulatio subsequentium, non saecularis
luxuriae pompa, non deceptibilis auri species, nec
ulla terrenae delectationis voluptas cor sanctitatis
tuae a fiducia studiosi laboris subtrahat; sed omnibus
in te lux veritatis luceat, et via salutis aeternae
<nobr><sub></sub></nobr> ostendatur. Pauci sunt hujus vitae dies laboris, et
qui plus laborat, plus mercedis accipiet; sed coelestis
beatitudinis remuneratio temporibus permanet aeternis.
Omnipotens Deus tuam sanctam et venerabilem
paternitatem ad exaltationem sanctae suae Ecclesiae
multis feliciter annis vivere et proficere concedat,
charissime Pater!
<br>@ <nobr><sub></sub></nobr> Froben. epist. 206.
</p><h4>EPISTOLA CCXVII.
AD ALCHARDUM ET TIFREDUM EPISCOPOS.</h4>
<em>Hortatur illos ad officium praedicationis implendum.</em>
<p>Sanctissimis et venerabilibus patribus
<br>@ <nobr><sub></sub></nobr> <em>Alchardo et Tifredo episcopis.</em> Hos pariter episcopos
in Anglia quaerendos credo. Et revera me illos
ibi reperisse existimo; inter episcopos enim, qui
concilio Cloveshoviensi anni 803 ac decreto Athelardi
archiepiscopi subscripserunt, nominatur Alcheardus
seu alio nomine Ealehard Elmhamis ecclesiae
episcopus; Tidfrith Damacae civitatis episcopus.
Wilkins loc. cit. pag. 167 et 168, ubi etiam pag. 152
ab Offa rege recensentur inter episcopos Orientalium
Anglorum, quos ecclesiae Lichefeldensi, in archiepiscopatum
a se erigendae, subdi voluit. Alchardo
et Tifredo episcopis Alcuinus levita salutem.
</p><p>Deprecor piissimam bonitatem vestram, ne parvitatis
meae litteras praesumptiosas aestimetis. Vestrae
igitur charitatis fiducia easdem scribere ausus sum,
<nobr><sub></sub></nobr> quia humilitas Christiana nullum spernere debet, sed
omnes benigne suscipere pio dilectionis gremio;
quam in vobis opto abundanter per Spiritum sanctum
splendescere, ut flumina de ventre vestro aquae
<nobr><sub></sub></nobr> vivae, id est, doctrinae sacrae, sicut in Evangelio ipsa
Veritas ait <strong>(Joan. VII, 38)</strong>, sufficienter fluere videantur.
</p><p>{271} Vestrum est omnibus praedicare verbum
Dei, omnibus lucere in domo Dei, ut omnes per vos
veritatis lumen agnoscant, et per pascua perpetuae
beatitudinis deducantur. Os vestrum tuba debet esse
Dei Christi, quia linguae auctoritatis vestrae claves
sunt coeli habentes potestatem aperire et claudere;
poenitentibus aperire, resistentibus veritati claudere.
Quapropter tantae excellentiae vosmetipsos dignos bonis
moribus efficite, scientes laudem esse sacerdotum
praedicationis assiduitatem. Non est ludus saecularis
sacerdotalis honor; sed magna diligentia in mandatis
Dei seipsum exercere debet sacerdos Christi,
<nobr><sub></sub></nobr> ut exemplis simul et verbis populum erudiat Christianum.
</p><p>Laudabat mecum vestram bonam conversationem
venerabilis frater
<br>@ <nobr><sub></sub></nobr> <em>Lullo abbas.</em> Decreto Athelardi mox memorato
inter abbates ad Dammacanam dioecesin pertinentes
post Tidfritum episcopum, subscripsit Lulla ab. Lullo abbas. Ideo supplex ego
vestrae sanctitati meipsum commendare curavi, deprecans
ut jubeatis nostri nominis per vestras ecclesias
aliquantulam fieri memoriam. Non pro meis
meritis, sed pro Christi charitate haec ipsa flagitare
praesumpsi. Facite exinde, sicut de vestra bona pietate
confido. Deus Dominus augeat vos meritorum
gratia, et proficere faciat in omni sanctitate et praedicatione
verbi Dei, charissimi et desiderabiles Patres.
<br>@ <nobr><sub></sub></nobr> Froben. epist. 207.
</p><h4>EPISTOLA CCXVIII.
AD ARDBERTUM.</h4>
<em>Hortatur ad opera justitiae et misericordiae;</em> laudat
illius bonitatem, eique commendat causam Lulli
abbatis.<nobr><sub></sub></nobr> 
<p>Alcuinus sancti Martini famulus
<br>@ <nobr><sub></sub></nobr> <em>Ardberto viro illustri.</em> In Anglia, quod conjicio
ex nomine <em>Lul abbatis, de quo in priori epistola.</em> In
bino diplomate Egfridi regis Merciorum anni 796 pro
monasterio S. Albani, apud Alfortum Annal. tom II,
ad annum praedictum, n. 5, pag. 678, subscribit quidam
<em>Heardbertus dux.</em> An idem sit ac <em>Ardbertus iste
vir illustris, majori indiget examine, quod a me aliis
viris eruditis relinquendum est.</em> Ardberto viro
illustri perpetuae beatitudinis salutem.
</p><p>Audiens vestram laudabilem conversationem, sicut
decet vestrae personae, valde me gavisum esse fateor.
Tu vero, vir optime, semper quae Deo placeant fac
aliisque suadeas ut benedictio Dei te ubique comitet
[comitetur], et proficias in consilio salutis tuae, multorumque
profectu populo justitias faciens, pauperibus
misericordiam, ecclesiis Christi honorem, ut servorum
Dei intercessio Domini Jesu clementiae te quotidie
commendet, <em>quia multum valet deprecatio justi</em>
 <strong>(Jac. V, 16)</strong>, quanto magis plurimorum.
</p><p><nobr><sub></sub></nobr> Habeto pauperum curam qui ante ostium convivii
tui stare solent, quia in pauperibus Christus suscipitur,
qui dicturus est in die judicii illis qui eleemosynam
pauperibus diligenter faciunt: <em>Quandiu uni
ex minimis fecistis, mihi fecistis</em> <strong>(Matth. XXV, 40)</strong>.
<nobr><sub></sub></nobr> Quos sequitur illa felicissima sententia quam Dominus
dicturus erit illis qui in hoc saeculo [<em>Forte deest
erga</em>] pauperes, peregrinos, miseros et infirmos benigne
fecerunt, dicentis: <em>Venite, benedicti Patris mei,
percipite regnum quod vobis paratum est ab origine
mundi</em> <strong>(Matth. XXV, 34)</strong>.
</p><p>Nostri nominis memoriam per ecclesias ditionis
vestrae, deprecor, illis ut jubeatis fieri. Gaudeo siquidem
de vobis semper meliora audire, sciens multorum
esse prosperitatem tuae bonitatis pietatem in
servitio Christi.
</p><p>Plura siquidem scripsissem dignitati tuae, si talis
cognitio inter nos esset, ut praesumptiosum non videretur,
me subito vestrae excellentiae ingerere. Sed
quod cum Christi charitate scripsi, obsecro ut humiliter
<nobr><sub></sub></nobr> legere digneris; nam {272} praesens hujus indiculi
portitor
<br>@ <nobr><sub></sub></nobr> <em>Lul venerabilis abbas.</em> Vid. notas praecedentis epistolae. Lul, venerabilis abbas, vestram solebat
apud me laudare bonitatem; ea fiducia has
etiam litteras scripsimus, quem benigne in suis causis
ut suscipiatis deprecamur tali pietate [<em>Ms.,</em> pietatis],
qualem nobis de vobis referre solebat.
</p><p>Opto ut feliciter longaeva prosperitate in hoc saeculo
vivas, et post hujus vitae terminum, Deo donante,
ad perpetuae beatitudinis regnum pervenire
merearis, vir nobilissime nobisque amantissime!
<br>@ <nobr><sub></sub></nobr> Froben. epist. 208.
</p><h4>EPISTOLA CCXIX.
AU LEUTFREDUM EPISCOPUM.</h4>
<em>Solatur illum in tribulatione.</em>
<p>Sanctissimo Patri et amantissimo filio
<br>@ <nobr><sub></sub></nobr> <em>Leutfredo episcopo.</em> Leidrado, abs dubio episcopo
Lugdunensi; varie enim hoc nomen a scriptoribus
veteribus minus accuratis exprimitur; <em>Laedredus
vocatur in epist.</em> 2, <em>Liobradus</em> et <em>Liodradus in epist.</em>
89, alibi <em>Laidradus.</em> Leutfredo
episcopo Albinus salutem.
</p><p><nobr><sub></sub></nobr> Vere fateor quod tribulatio tua torquet animum
meum, dum audio te in periculo esse statutum, nec
officii tui implere posse ministerium, sed bellator spiritalis,
bellator cogitur esse carnalis. Tamen spem
habeto in Deo, et consolare teipsum in Dei misericordia,
sperans in illius perpetuam bonitatem, quae
nunquam deserit sperantes in se. Tribulatio super
tribulationem incumbit, quia peccatum super peccatum
accrescit. Quid vero [in] ea tribulatione quam
pateris agendum sit, 
<br>@ <nobr><sub></sub></nobr> <em>Benedicto fratri.</em> Abbati Anianensi, de quo in
sequentibus epistolis; a quo Laidradus viginti monachos
accepit pro monasterio Insulae Barbarae a se
fundato, ut testatur Ardo seu Smaragdus in Vita
ejusdem sancti abbatis, num. 36 apud Mabill. Act.
SS. saec. IV, part. I, pag. 205. Benedicto fratri dixi; quid
vero de me actum sit, omnia charitati tuae ille ostendere
poterit.
</p><p>Deprecemini Dei clementiam super nos, ut dirigat
vias nostras, quod suae bonae voluntati placeat, et
nobis ad perpetuam proficiat salutem. Nec te bellantium
<nobr><sub></sub></nobr> armis ullatenus immiscere consentias. Fuge
ad Christum, jacens ante eum clama: Misericordia
mea et refugium meum; susceptor meus et liberator
meus, in ipso speravit cor meum. Valeto in omni
prosperitate.
<br>@ <nobr><sub></sub></nobr> Froben epist. 209.
</p><h4>EPISTOLA CCXX.</h4>
<br>@ <nobr><sub></sub></nobr> <em>Ad Benedictum.</em> Abbatem Anianensem, fama sanctitatis
ac doctrinae atque restitutae disciplinae monastico-Benedictinae
celeberrimum, quocum Alcuinus
<nobr><sub></sub></nobr> multa et familiari usus est amicitia. «Is enim audita
expertaque viri Dei sanctitatis fama, inviolabili se
illi charitate conjunxit, ita ut ex suis epistolis ei
saepe directis, aggregatis in unum, unus conficeretur
libellus,» ut testatur Ardo seu Smaragdus loc.
cit. Dolendum vero maximam epistolarum hic memoratarum
partem intercidisse, nec nisi duas hasce
in cod. Harleiano repertas superesse. AD BENEDICTUM.
<em>Quemdam fratrem, quem filium suum vocat, charitati;</em>
se vero in saeculi fluctibus jactatum precibus
illius commendat. Pro herbis medicinalibus gratias
refert, etc.
<p>Benedicto Patri, utinam in Christo benedicto perpetuam
salutem.
</p><p>Valde mihi placet fides vestrae devotionis et charitatis
in fratrem vestrum et filium nostrum, quia
<nobr><sub></sub></nobr> amicus in necessitate comprobatur, quo maxime de
hac vita quisque transiens indiget, ut fraterna intercessione
judicis sui faciem videat clementem. Tu
illum, quantum valeas, verbis consolare et factis, donec
videas quid de illo faciat Deus.
</p><p>{273} Me vero saeculi fluctus diversis agitat motibus;
tu vero cum fratribus tuis, sicut promisisti,
orationibus adjuvare non cessa, ne cujuslibet cupiditatis
vel peccati me vorago submergat; causas vero
et rationes hujus mei eventus tibi viva voce, volente
Deo, pandam, et quod petisti faciam temporibus opportunis.
Semper meae parvitatis litterulas vestrae
dirigere charitati recordor, vestrasque mutua vice
accipere deprecor; obsecro ut fiducialiter mihi studeas
de vestris profectibus vel prosperitatibus intimare.
</p><p><nobr><sub></sub></nobr> Herbas medicinales quas direxisti, gratanti animo
accepi, et sicut corporali me sanitate providere curasti,
ita tuae spiritali saluti provideri semper desidero,
optans te in eo strenue perficere opere quod
coepisti, et
<br>@ <nobr><sub></sub></nobr> <em>Gregem quem congregasti.</em> In monasterio scilicet
Anianensi, quod sanctus Benedictus suis impendiis
excitavit: «E monasterio siquidem sancti Sequani,
<em>ubi capitis comam deposuit, et veri monachi habitum
sumpsit, egressus, postquam annos aliquot in cella,
prope Anianum exstructa, vixit cum discipulis suis,</em>
grande coenobium, <em>Anianam dictum, aedificavit, et
basilicam Salvatoris ac beatae Mariae nuncupari jussit.</em>»
Mabillonius Observat. praev. in <em>Vit.</em> S. Ben.
Anian. num. 4. gregem gubernare fideliter quem congregasti.
Nullatenus fatigeris vel cogitationum desidia,
vel ab aliquorum negligentia. Qui plus laborat,
plus mercedis accipiat. Multum te isto anno praesenti
videre desidero, si fieri potest, quia familiaritas humilitatis
vestrae multum animo meo complacuit.
Aequalitas animorum dulcedinem generare solet dilectionis,
et si disparia sint operum merita, tamen par
potest esse desiderium salutis; nam infirmus suam
desiderat sanitatem, sicut et medicus, licet ille aegrotus
<nobr><sub></sub></nobr> jaceat, et iste sano vigeat corpore. Tuam paternitatem
pro nobis intercedentem pius Deus in omni
bono proficere faciat.
<br>@ <nobr><sub></sub></nobr> Froben. epist. 210.
</p><h4>EPISTOLA CCXXI.
AD EUMDEM.</h4>
<em>Epistolas mittit regi et aliis a Benedicto tradendas;</em>
optat saepius accipere ab ipso epistolas.
<p>Benedictus Deus Benedicto Patri benedictionem
det aeternam.
<br>@ <nobr><sub></sub></nobr> {274} <em>Scripsi epistiunculas quasdam.</em> Ex his solum
meminit epistolae cujusdam ad regem, et alterius
ad fratres. Tres supersunt epistolae ad abbates et
monachos Gothiae, nimirum 132, 133, 134. Insuper
et ad illos <em>per</em> beatum Benedictum misit <em>libellum adversus</em>
haeresin Felicis, <em>in illorum solatium et confirmationem
fidei catholicae, prout legitur in epistola 132.</em>
An de una ex his, an de alia aliqua epistola, adhucdum
latente, loquatur, ex hoc loco erui haud potest.
Fortassis hac occasione etiam misit epistolam ad
Leutfredum mox antea exhibitam; et ad amicum
nunc exhibendam, quas propterea hisce ad Benedictum
jungere placuit. Scripsi epistiunculas aliquas, sicut intelligere
earum lectione poteris; si tibi dignum videatur.
Redde singulis singulas; regi vero suam cum multis
salutationis verbis: et melius mihi visum est te dicere
ejus pietati de nobis nostraque voluntate, et filio
<nobr><sub></sub></nobr> nostro, quam inde aliquid scripsissem, quia litterae
per manus currunt multorum; verba vero in corde
permanent fideli. Epistolam vero ad fratres nostros
communiter scripsi; si dignum quid in ea invenies,
jubeam [<em>Forte, jubeas</em>] melius perscribere, et si
quid addendum aestimas, fac secundum consilium,
quia sub festinatione dictata fuit ad rememorandum
amicitiae jucunditatem, et orationum pro nobis sedulitatem,
sicut scis magnum nos habere desiderium,
magnam etiam necessitatem, spemque bonam de illorum
habere sacratissimis orationibus. Ubi tu, ibi
et ego, et Deus nobiscum in aeternum.
</p><p>Secundum opportunitatem portitoris saepius litterae
veniant, nec rusticitas, de qua te excusare soles,
charitatem tacere faciat, ne minus flamma lucescat
<nobr><sub></sub></nobr> illius, sed fulgeat in chartulis, quae in corde perpetualiter
incensa ardet. Vadens vade, Deo miserante,
cum omni prosperitate. Videat te oculus meus, antequam
moriar, non semel, sed saepius, donante Deo
semper in aeternum valeas.
</p><p>{278}
<br>@ <nobr><sub></sub></nobr> Apud Froben. epist. 216.
</p><h4>EPISTOLA CCXXII.</h4>
<br>@ <nobr><sub></sub></nobr> <em>Ad Hillirienses fratres.</em> Ita quidem hic titulus
legitur in cod. ms., sed ex sequenti inscriptione manifestum
est, legendum esse, <em>ad Lirinenses.</em> In insula
siquidem Lirinensi illud monasterium est, seu illa
congregatio, quam initio saec. V ibi fundavit, atque
vitae sanctitate illustravit sanctus Honoratus episcopus
Arelatensis: Lirinenses monachi aliquoties devotionis
causa venerunt ad S. Martinum, prout ex
epistola 190 et ex sequenti constat. Saepius quoque
Alcuinus cum illis egit per epistolas; et exemplar
quoque epistolae 90 de Hispanorum variis erroribus
dirigi a Lugdunensibus voluit. AD HILLIRIENSES FRATRES.
<em>Commemorat famam bonae illorum conversationis:</em>
precibus eorum se commendat: hortatur ad mutuam
charitatem et pacem.
<p>Religiosae congregationi sanctissimi Patris Honorati,
Alcuinus diaconus salutem.
</p><p>Congaudeo multum de optima fama conversationis
vestrae, et regularis vitae observatione, et piae pacis
unanimitate, quam testimonio nostrorum vel aliorum
<nobr><sub></sub></nobr> audivimus. Sed certius horum fratrum relatione
omne bonum, sicut desideramus, de vobis audientes,
<nobr><sub></sub></nobr> idcirco studiosius meam {279} parvitatem sanctis
orationibus vestris commendare curamus, deprecantes
ut nostri nominis habere dignemini memoriam;
sicut beatae memoriae
<br>@ <nobr><sub></sub></nobr> <em>Pater vester.</em> An Teotgarius, ad quem epistola
sequens, an hujus antecessor aliquis, incompertum
habeo. Pater vester venerandus olim
mihi perdonatum habere credimus, quod his litteris
horumque simul fratrum suggestione renovare
studemus; quia magnam, ut fateor, fiduciam de
Deo servientium intercessione in cordis dulcedine
habemus; quia quod mihi deest in meritis, illorum
precibus, largiente divina gratia, possidere optamus.
Quid est quod pia unanimitas sanctae congregationis
non valeat impetrare apud eum qui ait: <em>Ubi duo
vel tres congregati in nomine meo, ibi sum in medio
eorum</em> <strong>(Matth. XVIII, 20)</strong>? Quid est dulcius quam
Christum semper habere praesentem; quam filii Dei
<nobr><sub></sub></nobr> vocari, ipsa Veritate dicente: <em>Beati pacifici, quoniam
filii Dei vocabuntur</em> <strong>(Matth. V, 9)</strong>? Ideo pernecessarium
est omnibus, sed magis in sacro ordine
regularis vitae degentibus, concordiae bonum omni
studio observare, et pacis unanimitatem; quia qui
veritatem sanctae pacis non custodiunt, dignitatem
filii perdere certum est: <em>videte, dixit egregius doctor,</em>
<em>si invicem mordetis, ne invicem consummamini</em>
 <strong>(Gal. V, 15)</strong>. Non potest recte filius Dei dici, qui pacem
non vult amplecti. Pax concordiam fratrum et
charitatem copulat proximorum. <em>Pacem meam,</em> dixit
Dominus, <em>do vobis, pacem meam relinquo vobis</em> <strong>(Joan.
XIV, 27)</strong>, id est, in pace dimisi vos, in pace inveniam
vos. Proficiscens voluit dare, quae desiderabat rediens
in omnibus invenire.
</p><p><nobr><sub></sub></nobr> De hac piae pacis bonitate ideo diligentius suggero
vobis, charissimi fratres, quia maxime fraus diabolica
murmurationis sagittam inter fratres immittere
solet, sciens perfectam ibi non esse charitatem, ubi
murmurationis telo charitatis unanimitas vulneratur.
Charitas est quoniam cooperit multitudinem peccatorum
<strong>(I Petr. IV, 8)</strong>, sine qua etiam peccata non
dimittuntur: quam beatus Apostolus in tantum laudavit,
ut nec martyrium, nec saeculi contemptum,
nec flammarum incendia sine illius bonitate prodesse
testetur; <em>In hoc enim, inquit, dixit Dominus Jesus,</em>
<em>cognoscent omnes, quia mei discipuli estis, si dilectionem
habueritis ad invicem</em> <strong>(Joan. XIII, 35)</strong>. Omnis
obedientiae, vel humilitatis subjectio in monasteriis
charitatis munimine roborari debet, quae sine simulatione
<nobr><sub></sub></nobr> falsae extrinsecus ostentationis in corpore,
fieri necesse est; sed ex corde diligere nos debemus,
<nobr><sub></sub></nobr> opereque ostendere, quod in cordis thesauro reconditum
habemus. Angelicam vitam vivit in terris, qui
pacifica charitate, et sancta dilectione vivere inter
homines studet; et quod hic ex parte habere incipit,
in beatitudine coelesti pleniter possidere gaudebit.
Haec est optima pars, quae non auferetur ab eo, qui
vestigia Christi in charitatis officio in hoc saeculo
omni studio amplecti intendit. Intercedentem pro
populo Christiano sanctitatem vestram divina clementia
exaudire dignetur, dilectissimi fratres.
</p><p>{280}
<br>@ <nobr><sub></sub></nobr> Apud Froben. epist. 217.
</p><h4>EPISTOLA CCXXIII.</h4>
<br>@ <nobr><sub></sub></nobr> <em>Ad Teotgarium abbatem.</em> Cujus coenobii abbas
fuerit Teotgarius ex hac epistola equidem haud satis
liquet; quoniam vero mentio hic fit de fratribus qui
ad monasterium Turonense venerunt devotionis gratia,
et ut se commendarent sancti Martini intercessionibus,
hinc conjicere pronum est, et fratres illos
fuisse monachos Lirinenses, quos in epistola 212
(nunc 190) dixit, ante paucos dies illuc venisse; et
Teotgarium fuisse Lirinensium abbatem. Caeterum
<nobr><sub></sub></nobr> Teotgarii cujusdam abbatis memoriam quoque exstat
in Vita S. Eigilis abbatis Fuldensis, Act. SS. Ord.
S. Ben. saec. IV, part. I, pag. 255, qui anno 819
dedicationi ecclesiae Fuldensis et translationi corporis
S. Bonifacii interfuit; sed nec ibidem aliud quidpiam
de illo habetur, praeter solum nomen. Vid.
etiam lib. XXVIII Annal. Ben., pag. 454, n. 13. AD TEOTGARIUM ABBATEM ET FRATRES, QUIBUS PRAEESSE
VIDETUR.
<em>Remittit fratres ad S.</em> Martinum peregrinantes cum
epistola: veniam illis ob inobedientiam et negligentiam
exorat. Errantes optat revocari, non
abjici.<nobr><sub></sub></nobr> 
<p>Sanctissimo Patri Teotgario et omni Deo electae
etiam et benedictae familiae, Alcuinus famulus sancti
Martini cum fratribus in ejus monasterio Deo deservientibus,
perpetuae beatitudinis salutem.
</p><p>Misi vestrae pietati per Sizimarium fratrem vestrum
verba salutationis, et nunc iterum secundo
eadem repetere propter opportunitatem horum fratrum,
qui venerunt ad nos, ut se commendarent
sancti Martini intercessionibus, idem repetere fas et
necessarium esse visum est; unde et has litteras
vobis dirigere studui, quia praefato fratre abeunte
magna me febrium molestia fatigare coepit. Unde
obnixius deprecor clementiam vestram, ut me adjuvare
<nobr><sub></sub></nobr> dignemini in sanctissimis vestrae unanimitatis
orationibus, quia scio vestram religiosam, Deo devotam
sanctitatem multum valere in precibus apud
superni regis . . . dicente ipsa Veritate: <em>Quodcunque
petieritis credentes accipietis</em> <strong>(Matth. XXI, 22)</strong>; Credentes
dixit, quia <em>impossibile est sine fide placere Deo</em>
 <strong>(Hebr. XI, 6)</strong>. Quare catholica integritas vestris maneat
in cordibus, quatenus quidquid petieritis in nomine
Jesu, accipere mereamini, seu pro stabilitate
vitae vestrae et perseverantia boni operis usque in
finem; sive pro amicis vestris, qui fidem habeant de
vestra bonitate et charitate. <em>Charitas enim cooperit
multitudinem peccatorum</em> <strong>(I Petr. IV, 8)</strong>; <em>et qui in
charitate manet, in Deo manet, quia Deus charitas est</em>
 <strong>(I Joan. IV, 16)</strong>.
</p><p><nobr><sub></sub></nobr> In hujus vero charitatis sanctitate hos fratres vestros,
etiam nostros, ad vestram pietatem dirigere
curavi, qui orationis gratia sancti Martini reliquias
visitare voluerunt; sed et mihi secretissime aliquid
de sua inobedientia vel negligentia dixerunt, precantes
nos cum sancti Martini pietate intercessores esse
<nobr><sub></sub></nobr> pro illis, ut recipiantur in locum suum; et ego mandavi
illis firmiter, tacere apud omnes homines de
causa negligentiae suae, nolens aliquid foras venire
a sanctissima congregatione vestra, nisi optima quaeque;
quia multi sunt reprehensores vitae nostrae magis
quam sectatores, <em>cupientes sua criminosa peccata
monasterialium reprehensione abscondi.</em> Sed quidquid
secus agamus, quam regularis vita definiat, remaneat
apud nos tantum, et reconcilietur, et in concordiam
revocetur grex Christi, ne gaudeant inimici super
nos. Non est homo qui non peccet; et bonum est
errantem ovem revocare in ovile Christi, ejus exemplo
qui de coelo descendit ut ovem perditam requireret
in terris.
</p><p>Patientia praelatorum salus debet esse subjectorum.
<nobr><sub></sub></nobr> Melius est ignoscere delinquentibus quam expellere
peccantes; quia si tantum justi remanent et sani,
forsan solus pastor solus remanet absque grege. Quid
si ipse pastor peccat, quis remanet in loco Deo consecrato?
Memores debemus esse apostolum Joannem
dicentem: <em>Quia si dixerimus, peccatum non habemus,
nosmetipsos seducimus, et veritas in nobis non est</em>
 <strong>(I Joan. I, 8)</strong>. Sed si agnoscimus peccatores nos esse,
et confitemur iniquitates nostras, cum Publicano dicentes:
<em>Deus, propitius esto mihi peccatori</em> <strong>(Luc. XVIII,
13)</strong>, habemus advocatum, id est, propitiatorem Dominum
Jesum apud Patrem, qui semetipsum tradidit
pro peccatis nostris <strong>(Tit. II, 14)</strong>, ut nos redimeret
in sanguine suo, et acquireret Deo populum acceptabilem.
</p><p><nobr><sub></sub></nobr> Haec considerantes, fratres charissimi, recolligite
oviculas errantes cum gaudio, recordantes ejus
pietatem, qui nonaginta novem oves dimisit in montibus,
ut unam errantem inveniret; et humeris suis
imposuisset, reportaretque ad domum gloriae suae,
ut angeli congauderent de ove inventa <strong>(Matth. XVIII,
12; Luc. XV, 4)</strong>. Haec omnia in mente habentes
ignoscite, ut ignoscat vobis Deus; quia haec est
via et coelestis regni culmen; aut non peccare, aut
peccantibus ignoscere. <em>Considera, dicit Apostolus,</em>
<em>teipsum, ne et tu tenteris;</em> alter alterius onera invicem
portate, et sic implebitis legem Christi <strong>(Gal. VI, 1, 2)</strong>.
Divina vos gratia in charitate obedientiae et humilitate
semper conservare dignetur, Domini Patres,
fratres et filii.
</p><p>{281}-283
<br>@ <nobr><sub></sub></nobr> Apud Froben. epist. 220.
</p><h4>EPISTOLA CCXXIV.
AD FRIDUINUM.</h4>
<em>Gratulatur adeptam curam monasteriorum SS.</em> Benedicti
et Ceolfridi hortatur ut praesit gregi suo bono
exemplo. Precibus se commendat.<nobr><sub></sub></nobr> 
<p>Sanctissimo Patri
<br>@ <nobr><sub></sub></nobr> <em>Friduino.</em> Gratulatur Alcuinus huic suo veteri
amico de adepta paterna cura ovilis Christi, monasteriorum
<nobr><sub></sub></nobr> scilicet Girovensis et Wirmuthensis, sanctorum
Benedicti et Ceolfridi. Scripsit quoque Alcuinus
aliam epistolam ad Eadbaldum abbatem Gyrovensem,
cujus fragmentum in notis ad epistolam 13
(nunc 14) ex Reinero dedimus. Credam ergo Friduinum
Eadbaldi fuisse successorem. Friduino, olim notus et semper
amicus Alcuinus salutem.
</p><p><nobr><sub></sub></nobr> Audiens paternam curam ovilis Christi vobis delegatam,
multum me gavisum esse fateor, vel de exaltatione
tantae dignitatis, vel de commoditate boni
operis, quia habes, unde te sanctis Patribus nomine
et meritis coaequare valeas. Ideo, sanctissime Pater,
diligentius regularem vitam in loco optimo erigere
studeas; nec nova te cudere suademus, sed vetera
omnimodis renovare, quia fundator et renovator
ejusdem mercedis esse possunt apud Deum. Non tibi
per inanes adulationes nomen quaeras, sed Deo, per
sanctas admonitiones, laudem. Exemplis sanctorum
Patrum Benedicti et Ceolfridi vivas, quatenus illorum
merita sequens, illorum mercede dignus inveniaris.
</p><p>Non permittas ullatenus vanitates vestimentorum,
<nobr><sub></sub></nobr> et luxuriantes ebrietates, et libidinosas voluptates
in te, vel in tuis dominare fratribus, sed omnia vestra
regulari moderamine fiant in cibo, potu, vestimento
et castitate. Et sicut tu primus in dignitate,
ita primus esto in totius bonitatis conversatione.
Quid erit de grege, si pastor oberrat? Sanitas gregis
et multiplicatio, gloria et merces est pastoris. Non
te carnalia decipiant, sed spiritalia exaltent. Esto
lucerna in domo Dei, et in omni loco forma salutis.
Angeli vero visitantes officia ecclesiastica et opera
fraternae unanimitatis, te vero in primis stantem,
{284} in primis operantem, in primis intercedentem
pro populo Christiano omnimodis inveniant. Non te
specialia auri vel argenti pondera decipiant, sed
generalis et sancta conversatio Deo amabilem efficiant.
<nobr><sub></sub></nobr> Sit thesaurus tuus Ecclesia et ornamenta illius,
non arca singularis. Ne damnet te tua conscientia
habentem, quod habere non debeas, ne dicatur tibi:
<em>Medice, cura temetipsum</em> <strong>(Luc. IV, 23)</strong>. Vel quomodo
alios doceas, quae tu ipse non facis? Error vitae claudit
os magistri. Melius est te Deum habere in arca
cordis, quam aurum in arca cubilis. Confusio est
vitae tuae digitos auro radiare, collum siricis [<em>F.,</em>
sericis] ornare vestimentis; ornet pectus tuum
<br>@ <nobr><sub></sub></nobr> <em>Orarium.</em> Id est, stola. «Dicitur vero orarium
eo quod oratoribus, id est praedicatoribus, concedatur.
Admonet illum, qui illo induitur, ut memor sit
sub jugo Christi, quod leve et suave est, se esse constitutum.»
(Auctor libri de divinis Officiis, inter opuscula
supposititia Alcuini, cap. 39.) orarium
sanctitatis, non inanis vestimentorum cultus.
Melius est animam virtutibus decorari, quam corpus
coloratis vestibus ornari.
</p><p>Cogita quam pauci tibi supersint dies, vel quam
longaeva prosperitate primi fundatores monasterii,
<nobr><sub></sub></nobr> in quo modo Deo deservis, vivebant in conversatione
sancta; et quam cito rapti sunt de hac vita, qui primorum
parentum aliquantulum scindebant statuta.
Recordare quam felices sunt illi, qui apud Deum
gaudent in coelis: hoc non luxuria vitae, non vestimentorum
vanitas, non saeculi pompa promeruit, sed
zelus Domini, et regularis vitae custodia, et major
animae cura quam corporis, et fraterni profectus
sollicitudo in charitate. Fac quod [<em>F.,</em> ut] tibi proficiat
honor praesentis horae ad futuri temporis gloriam;
meique, obsecro, cum fratribus semper memoriam
habeas, sive in speciali oratione sanctitatis tuae, sive
in generali fraternae intercessionis communione, quatenus
Deus dirigat cursum vitae meae ad salutem;
non solum mei solius, sed, Christo Deo donante, salutem
<nobr><sub></sub></nobr> multorum. Vos vero divina clementia cum
omnibus fratribus, 
<br>@ <nobr><sub></sub></nobr> <em>Beatissimis apostolis intercedentibus.</em> Scilicet Petro
et Paulo, quorum honoribus monasteria Girovense
et Wirmuthense, quae Friduinus regenda suscepit,
dedicata sunt, prout notavi ad epist. 13 et 219
(nunc 14 et 16). beatissimis apostolis intercedentibus,
semper in omni bono proficere faciat, et in
omni sanctitate ultimum exspectare diem, ut digni
efficiamini stare ante tribunal Christi, et audire
beatam vocem: <em>Venite, benedicti Patris mei, percipite
regnum, quod vobis paratum est ab origine mundi</em>
 <strong>(Matth. XXV, 34)</strong>.
<br>@ <nobr><sub></sub></nobr> Apud Froben. epist. 221.
</p><h4>EPISTOLA CCXXV.
AD FRATRES QUI IN HIBERNIA INSULA PER DIVERSA
LOCA DEO DESERVIRE VIDENTUR.</h4>
<br>@ <nobr><sub></sub></nobr> Haec epistola illustre sane testimonium est, quantum
in Hiberniae monasteriis floruerint regularis observantia,
<nobr><sub></sub></nobr> sapientiae studium, doctrinae catholicae
puritas et apostolicae praedicationis zelus. Fidem ac
vitam monasticam in illa insula sanctum Patritium
propagasse, circa annum 430 scribit Probus in ejus
Vita. Mabillonius ex testimonio Ven. Bedae probat,
Hibernos posthac eamdem cum Anglis monachis regulam
fuisse professos, id est sancti Benedicti. <strong>(Praefat.
ad saec. III Ben., n. 16, et ad saec. V, n. 82 et seq.)</strong> 

<p><em>Ob famam optimae conversationis ad se delatam laetatur:</em>
quae bona ipsorum Patres olim in Britannia,
Gallia et Italia gesserint, depraedicat. Hortatur ad
vitam regularem; docet quae debeat esse vita principum,
monachorum, monialium et omnium Christianorum.<nobr><sub></sub></nobr> 
</p><p>Nobilissimis sanctae Ecclesiae filiis, qui per latitudinem
Hiberniensis insulae Deo Christo religiosa conversatione
et sapientiae studiis servire videntur, humilis
levita Alcuinus perpetuae prosperitatis in Domino
salutem.
</p><p>Audiens per fratrem venerabilem, vestrae eruditionis
doctorem, 
<br>@ <nobr><sub></sub></nobr> <em>Dungal episcopum.</em> Quisnam Dungal iste fuerit,
et cujus sedis episcopus, mihi ignotum, nisi sit Dungal
ille reclusus seu monachus S. Dionysii, qui inter
alia librum scripsit adversus Claudium Taurinensem
pro cultu sacrarum imaginum. Is enim semetipsum
<em>Peregrinum vocare solebat,</em> et initio ejusdem libri
testatur, <em>se dudum in hanc terram</em> (Galliam) <em>advenisse.</em>
Hunc Hibernum seu Scottum fuisse Mabillonius
l. cit. conjicit, et ex ipso nomine fit verosimile.
(Mab., Annal. libr. XXX, n. 3.---Hist. lit. de la
France, tom. IV, pag. 493.) Dungal episcopum religiosam
Deoque placentem regularis vitae vobiscum conversationem
vigere, valde me gavisum fateor, quod Dominus
Jesus in hoc ruinoso cadentis saeculi fine tantos
sui sanctissimi nominis laudatores, {285} et
veritatis praedicatores, et sanctae sapientiae sectatores
probatur habere, quantos audio inclytam Hiberniae
<nobr><sub></sub></nobr> insulam usque hodie possidere. Quapropter,
excellentissimi Patres et religiosissimi fratres, et nobilissimi
filii, vestram piam unanimitatem tota cordis
mei affectione deprecor, ut antiquam sanctae religionis
consuetudinem, et sanctae sapientiae studium
assiduis admonitionibus, exhortationibus, increpationibus
renovare studeatis, ut lux veritatis et scientiae
per congregationes Ecclesiarum Christi consueto
more per vos et a vobis multis mundi partibus uberrime
fulgeat.
</p><p>Igitur antiquo tempore doctissimi solebant magistri
et Hibernia Britanniam, Galliam, Italiam venire et
multos per Ecclesias Christi fecisse profectus; et quanto
magis periculosa nunc esse tempora noscuntur, et
plurimos, secundum apostolicam prophetiam, a via
<nobr><sub></sub></nobr> veritatis avertentes, tanto instantius ipsa catholicae
fidei veritas ubique inter vos discenda est et docenda,
ut habeant orthodoxae fidei praedicatores, quo
possint contradicentibus veritati resistere, et palam
vincere adversarios apostolicae doctrinae. Erumpunt
subito apostatica seducti calliditate pseudo doctores,
novas et inauditas introducentes sectas, qui dum
novis dogmatibus sibi laudem acquiri putant, inveniuntur
reprehensibiles, omnibusque odibiles esse,
sicut in Hispaniae partibus vidimus factum.
</p><p>Unde, sanctissimi Patres, exhortamini juvenes
vestros, ut diligentissime catholicorum doctorum
discant traditiones, et catholicae fidei rationes omni
intentione apprehendere studeant, <em>quia sine fide Deo</em>
<nobr><sub></sub></nobr> impossibile est placere <strong>(Hebr. XI, 6)</strong>. Nec tamen saecularium
litterarum contemnenda est scientia, sed
quasi fundamentum tenerae infantium aetati tradenda
est grammatica, aliaeque philosophicae subtilitatis
disciplinae, quatenus quibusdam sapientiae gradibus
ad altissimum evangelicae perfectionis culmen
ascendere valeant, et juxta annorum augmentum
sapientiae quoque accrescant divitiae. Nec ferventem
adolescentiae flammam sinite per praecipitia vitiorum
corruere, quia Spiritus sanctus, sicut scriptum est,
<em>non habitat in corpore peccatis subdito</em> <strong>(Sap. I, 4, 5)</strong>;
sine cujus gratia nihil humanum proficere valet ingenium;
sed si quid doni adolescens habere videtur,
auferetur ab eo, si se in castitate conservare non
curat. Serenus, sanctus et mundissimus Spiritus
<nobr><sub></sub></nobr> mundam et castam ingreditur animam. Non solum
seniores verbis admoneant juniores suos, verum
etiam bonis exemplis erudiant illos. Ergo magistri
minuitur auctoritas, si doctrina ejus destruitur opere:
sapientia doctoris fulgeat in honestate morum,
ut videatur in facto quod audiatur ex ore.
</p><p>Si quid, quod absit, contra Christianae auctoritatem
religionis principes agere inter vos saeculares
inveniantur, admoneant eos sedula sacerdotes Christi
praedicatione malas amittere consuetudines, et
bonis potestatem suam ornare moribus, et ut vivant
in castitate, unam habentes uxorem secundum evangelicae
praeceptum auctoritatis; justissimoque judicio
causas discernant populi, et misericordiam faciant
in pauperes et miseros. Non sint veloces ad
<nobr><sub></sub></nobr> humanum fundendum sanguinem, quia <em>viri sanguinum,</em>
sicut sacer psalmus cantat, <em>non dimidiabunt
dies suos</em> <strong>(Psal. LIV, 24)</strong>. Si felicitatem praesentis
cupiant habere regni et potestatis, sciant se aliter
habere non posse, nisi Deo praestante; nec futurae
beatitudinis gloriam possidere, nisi Domini nostri
Jesu Christi misericordia donante. Idcirco omni
intentione evangelicis inhaereant praeceptis, ut benedictione
divina confirmentur in regno praesenti, et
perpetuum cum sanctis Dei recipere digni inveniantur.
</p><p>Quicunque vero monachicae vitae conversatione
Deo [servire] promiserint, sciant se debitores esse
implere, quod promiserunt, dicente Scriptura: <em>Vovete
et reddite Domino Deo vestro</em> <strong>(Eccle. V, 3)</strong>. Et
<nobr><sub></sub></nobr> iterum: <em>Melius est non vovere quam votum non implere.</em>
Fiat illorum conversatio casta et honesta,
absque omni reprehensione, Deo placabilis, hominibusque
honorabilis, <em>non</em> in comessationibus {286} <em>et
ebrietatibus, non in cubilibus et in impudicitiis</em> <strong>(Rom.
XIII, 13)</strong>, sed induant seipsos exemplis Domini nostri
Jesu Christi, lucentes inter saeculares, sicut stellae
in coelo fulgentes, ut illorum lumine illustrati multi
exhortentur mundi hujus fugere voluptates, et numero
illorum seipsos congregare studeant.
</p><p>Feminarum siquidem monasteria sint in castitate
virginali Deo, casto corpore, in pudicitia et humilitate
servientes. Si coelestem Regem elegerunt [<em>Ms.,</em>
eligerent] sibi sponsum, coelesti sponso debitam studeant
<nobr><sub></sub></nobr> custodire castitatem, quatenus cum beatissima
genitrice Dei, semperque virgine sancta Maria per
supernas habitationes Agnum sequi, quocunque ierit,
mereantur.
</p><p>Omnes siquidem commune [communiter] sanctae
charitatis praecepta integra perfectione conservare
conentur, in qua signum discipulatus sui Deus Christus
constituit, dicens: <em>In hoc cognoscent omnes quia
mei discipuli estis, si dilectionem habueritis ad invicem</em>
 <strong>(Joan. XIII, 35)</strong>. Singuli humilitatem habeant in
discendo, et devotionem in docendo, et diligentiam
in misericordiae operibus ad pauperes et miseros:
nullusque senior sive junior, saecularis vel monasterialis,
vir aut femina sua erubescat confiteri peccata,
atque per poenitentiam emendare, quidquid contra
<nobr><sub></sub></nobr> Dei voluntatem fecisset. Melius est habere unum
hominem testem peccatorum suorum in salutem animae
suae, quam spectare accusationem diabolicae
fraudis ante Judicem omnium saeculorum, et ante
angelorum choros, et totius humani generis multitudinem.
Dum vero homo vivit in hoc saeculo, fructuosa
est confessio et poenitentia; in futuro scilicet
judicio poenitentia erit peccatorum, sed non fructuosa,
quia unusquisque judicabitur secundum opera
sua. Metuant criminosi et peccatis onerati aeternorum
flammas tormentorum. Gaudeant justi, etiam et poenitentes
de perpetuae beatitudinis gloria cum Christo,
qui ait: <em>Ibunt impii in ignem aeternum;</em> justi
autem in vitam aeternam <strong>(Matth. XXV, 46)</strong>. Et alibi:
<em>Justi fulgebunt sicut sol in regno Patris eorum</em> (Matth.
<nobr><sub></sub></nobr> XIII, 43). Orantem pro nobis beatitudinem vestram
Deus Christus perpetua prosperitate custodire dignetur,
domini desiderantissimi Patres filii et
amici.
</p><p>{288}
<br>@ <nobr><sub></sub></nobr> Froben. epist. 217.
</p><h4>EPISTOLA CCXXVI.</h4>
<br>@ <nobr><sub></sub></nobr> <em>Ad fratres S.</em> Joannis Baptistae. Hoc est, ad fratres
<nobr><sub></sub></nobr> Monasterii <em>Montis-Olivi, cujus auctor primusque
rector fuit Olomundus seu Olemundus;</em> quod olim
appellabatur monasterium S. Joan. Baptistae <em>de
Castro-Malasti, in dioecesi Carcassonensi, situm in
Vallesecura ad ripam Durani</em> (<em>la Durance</em>) fluvii:
nunc tantum notum est sub nomine Montis-Olivi
(<em>Montoliou</em>) superestque etiam nunc, post varias
vices, sub celeberrima Benedictina congregatione
sancti Mauri. <strong>(Mabill., libr. XXV Annal. pag. 251,
num. 6.)</strong> AD FRATRES IN ECCLESIA BEATI JOANNIS BAPTISTAE
DEO SERVIENTES.
<em>Abbatem et fratres monasterii Montis-Olivi in familiaritatem
suscipit, et illos hortatur ut militent pro
fide catholica, et perseverent in observantia regulari.</em>
<p>Religiosis fratribus, Deo et sancto Joanni praecursori
Christi servientibus, humilis servulus ejusdem
Christi et praecursoris ejus, Alcuinus salutem.
</p><p>Nam prima congregatio quam, Deo dispensante,
gubernandam accepi, beato Joanni Baptistae consecrata
est
<br>@ <nobr><sub></sub></nobr> 
</p><p>Hanc congregationem, quam primam Alcuinus
gubernandam suscepit, fuisse cellam maritimam,
sitam in provincia Northumbrana, et quidem in promontoriis
mari Oceano et Humbri fluvio proximis,
ubi sanctus Wilgisus pater sancti Willibrordi humatus
est, quispiam existimare posset; hanc enim
cellam se <em>per successiones legitimas gubernandam
suscepisse Alcuinus ipse testatur, in Vita prosaica
ejusdem sancti Willibrordi cap.</em> 1. Obstare tamen
huic opinioni videtur, quod monasterium illud patrocinio
<nobr><sub></sub></nobr> beatissimae Virginis Mariae consecratum fuisse
Alcuinus testetur, in elegia de eodem sancto Wilgiso
<nobr><sub></sub></nobr> prope finem in his versibus:

</p><p>Corpus in Ecclesia curarunt condere fratres, 
<br>Quae constructa maris stat prope littoribus, Atque sacrata Dei genitrix clarissima Christi, 
<br>Nomine fulgescit, Virgo Maria, tuo.

</p><p>Sed fortassis eadem cella sanctum quoque Joan.
Baptistam patronum coluit; plures enim ejusdem
loci sanctos patronos esse, admodum frequens est.. Quapropter fas aestimo, vos fratres agnoscere
<nobr><sub></sub></nobr> et commilitones, unum habentes Dominum
Deum, et unum patronum, cujus intercessio nostrum
hinc inde numerum augere dignetur. Patrem vero
vestrum
<br>@ <nobr><sub></sub></nobr> <em>Olomundum.</em> De quo supra, not. b, qui obiisse
dicitur anno 827, III Idus Decembris, apud Mab.
libr. XXX <em>Annal.,</em> num. 21. Olomundum in Christo, et fratrem nostrum
in charitate, familiari pietate accepimus, quasi
unius familiae germanum, et unius Domini cultorem,
et unius protectoris conservum; et in eo ipso vos
omnes recipiens quasi fratres charissimos, deprecans
ut me meosque per ejus manus familiariter in
sanctas orationes vestras recipere dignemini. Optime
enim scitis quanta est verae charitatis communio,
quae absentes corpore, praesentes efficit in spiritu.
Nihil vero nocet absentia corporalis, ubi est praesentia
spiritalis.
</p><p>Vos vero, filii, fratres et Patres, in Christi clementia
<nobr><sub></sub></nobr> deprecor, unanimes estote in fide catholica, idem
sapientes, idem volentes; firmiter permanentes in
loco certaminis vestri, nil tela antiqui hostis metuentes,
communibus manibus pugnate contra eum.
Melius in acie cum pluribus pugnat miles, quam si
solus foris inveniatur in campo. Campum vero dico
saeculi latitudinem. Quid vero vobis cum saeculari
consuetudine? Christum elegistis, Christo certare
vosmetipsos constrinxistis, perseverantes in agone
regularis vitae. Nil vobis durum videatur in mandatis
Dei; spe perpetuae remunerationis consolamini,
scientes quod non coronatur nisi qui legitime certat
<nobr><sub></sub></nobr> <strong>(II Tim. II, 5)</strong>. Nullatenus legitime certat, qui locum
certaminis sui derelinquit, et signa suae militiae
deponit. Tentatio est haec vita; in tentationibus fortes
estote, in tribulationibus constantes, nihil dubitantes
de remuneratione. Pauci sunt dies laboris,
sed perpetui sunt retributionis dies. Nolite turbari
de paucitate vestra, dicente ipso duce nostro: <em>Nolite
timere pusillus grex, quoniam complacuit Patri vestro
dare vobis regnum</em> <strong>(Luc. XII, 32)</strong>.
</p><p>Tantum absque murmuratione et taedio servite Deo
in confessione regularis vitae; nunquam deerit remunerator
Deus, si vestra non deerit vobis devotio
in servitute illius. Si quidquam pio Patri congregationi
vestrae placeat immutare, vel renovare congregationis
vestrae (<em>ita ms.</em>), nolite murmurare inde;
<nobr><sub></sub></nobr> sicut enim prudentissima apis de multis floribus
unam colligit dulcedinem, ita providus Pater ex
multorum colligere debet conversatione unum optimae
religionis mel. Nullatenus in uno campo omnia
florum genera colliguntur, ita nec in uno quolibet
omnis morum dignitas inveniri poterit; quidam enim
charitate abundat, quidam humilitate micat, quidam
eleemosynis fulget, quidam sapientia claret, quidam
sanctarum Scripturarum cognitione laetatur. Ideo
sapienti de singulis singula eligenda sunt, ut fiat
unius coronae splendor in animo Deum possidente,
qui dividit unicuique secundum mensuram suae voluntatis,
vel possibilitatem accipientis. <em>Omnia probate,
quod bonum est tenete</em> <strong>(I Thess. V, 21)</strong>; id est,
plurima considerate, optima quaeque eligite.
</p><p><nobr><sub></sub></nobr> Opto, Deumque deprecor, ut vester numerus augeatur,
et sanctis virtutibus semper florescat, quatenus
multi vestris bonis erudiantur exemplis, {289} et
vos multa mercede in conspectu altissimi judicis digni
habeamini, beato Joanne intercedente, et Christo
Deo miserante, donante. Gratia coelestis vos provehat
et in omni bono proficere faciat, fratres charissimi.
<br>@ <nobr><sub></sub></nobr> Froben. epist. 224.
</p><h4>EPISTOLA CCXXVII.</h4>
<br>@ <nobr><sub></sub></nobr> Nullo indicio proditur cujusnam monasterii vel
congregationis fratres fuerint, ad quod scripta est
haec epistola; documenta vero egregia, et hic et
alibi affatim ab Alcuino sparsa, de mutua charitate,
humilitate, obedientia, de vigili cura laudis divinae,
de regulari disciplina, etc., monachi omnes ad se
pertinere et directa esse existiment. AD QUOSDAM MONACHOS.
<em>Ambit eorum familiaritatem et orationes.</em> Hortatur ad
charitatem, humilitatem, obedientiam, ad curam
regularis disciplinae, et laudis divinae.
<p><nobr><sub></sub></nobr> Venerando Patri, et sanctissimis fratribus in congregatione
beatissimi confessoris Christi humilis levita
Albinus salutem.
</p><p>Gaudens vestrae beatitudinis audivi prosperitatem,
et religiosam vitam et Deo condignam, atque hominibus
laudabilem; quapropter meae parvitatis nomen
diligentius sanctis vestris orationibus commendo, ut
me habeatis quasi unum ex vobis. Ego vero peccator,
multum indigens sanctorum intercessione, sciens
multum valere deprecationes justorum, juxta apostoli
Jacobi testimonium, nihil de meis confidens
meritis, sed totum me per famulorum Christi intercessiones
divinae gratiae commendans; et licet peccatis
meis impedientibus non sim dignus inter eos
numerari, tamen, Deo miserante, Deo illos diligere
<nobr><sub></sub></nobr> scio et illis honorem impendere debitum [<em>Ita ms.</em> corrupte].
Quapropter obnixe deprecor, ut me ea charitate
recipiatis, qua vos humiliter deposco. Charitas
enim benigna est, in qua tota servorum Dei vita consistit,
quam vestra unanimitas, sicut audio, optime
habet, per quem [<em>Forte, quam</em>] vitam aeternam habebit,
quicunque habere dignus erit; quam toto corde
sequimini, charissimi fratres, quia tota monachorum
vita in charitate, humilitate et obedientia consistit;
et quia vestra pietas Deum elegit sibi dominum
et regem, tota virtute Deum amate, et praeceptis
ejus obedire studete. Unusquisque alteri sit magister
in opere bono, et unusquisque alteri discipulus
in humilitatis obedientia, dicente Apostolo: <em>Si vero
juniori revelatum fiat, prior taceat</em> <strong>(I Cor. XIV, 30)</strong>.
<nobr><sub></sub></nobr> <em>Spiritus enim ubi vult spirat</em> <strong>(Joan. III, 8)</strong>. Dei enim
donum est, si quis recta intelligit, si quis juste
amat; Dei donum in nulla aetate, in nulla persona
contemnendum est.
</p><p>Seniores inter vos juniores erudiant, ut digne
[<em>Forte, digni</em>] habeantur pro se in suo stare loco;
docete eos in omni mansuetudine, erudientes in timore
Dei; ut discant ab ineunte aetate Deo servire,
et praeceptis regularibus informari. Juniores {290}
debitum honorem senioribus impendant; sitis enim
sicut unum corpus, <em>alter alterius membra, ut in omnibus
honorificetur Deus</em> <strong>(Rom. XII, 5)</strong>, et omnes
aedificentur, et omnes ad gloriam perpetuae beatitudinis
pervenire mereantur <strong>(I Petr. IV, 11)</strong>.
</p><p>Scripsi vobis has paucas litterulas ex charitatis
<nobr><sub></sub></nobr> fonte, non quasi ignorantibus, sed quasi haec omnia
melius scientibus, et in Deo diligentius perficientibus;
et ut meam circa vestram salutem, imo et omnium
servorum Dei cognoscatis voluntatem, et ut
familiaritatem animae meae sciatis apud vos. Vestra
vero bonitas et fraterna humilitate legat, et solita
pietate recipiat, quae vobis scribere curavi. Deus
vero totius consolationis Pater vos ubique consolari
<nobr><sub></sub></nobr> dignetur, et ad aeternum regnum pervenire concedat,
cujus laus sit semper in ore et in corde charitatis
vestrae; quia haec est sanctorum vita, laus
bonitatis Christi et charitas in praesentia illius, quae
nunquam excedit [<em>Forte, excidit</em>], nunquam praeterit,
nunquam fastidit; et quicunque saepius in his
in hac mortali vita versatur, majorem sanctorum angelorum
similitudinem habet; angeli vero Dei semper
in vigiliis Deum laudant; et qui vigilare studet
ad laudes Dei, angelicam vitam agit in terris; et
quod omnes sancti acturi sunt in coelis, temporibus
secundum humanam fragilitatem statutis agit
in terris. Non somnus, non saeculare desiderium,
nec vana cogitatio impediat cursum religionis vestrae,
et laudes divinas, ut angelicae visitationes inveniant
<nobr><sub></sub></nobr> unumquemque vestrum in loco suo stantem,
Deumque laudantem. Igitur qui in hac mortalitate
Deum laudare student, in felicitate perpetua cum
Psalmista eantare habent: <em>Beati qui habitant in
domo tua, Domine, in saeculum saeculi laudabunt te</em>
 <strong>(Psalm. LXXXIII, 5)</strong>.
</p><p>Sanctam vero unanimitatem vestram, charissimi
fratres, Dominus Deus in omni proficere faciat bono,
et ad aeternae beatitudinis felicitatem pervenire
concedat, dilectissimi fratres.
<br>@ <nobr><sub></sub></nobr> Froben., epist. 225.
</p><h4>EPISTOLA CCXXVIII.
AD ARNOLDUM ABBATEM.</h4>
<em>Laudat eorum conversationem;</em> hortatur ad virtutes
religiosas, praesertim paupertatem in conviviis, in
nummis, in vestimentis, etc.
<p><nobr><sub></sub></nobr> Venerando Patri
<br>@ <nobr><sub></sub></nobr> <em>Arnoldo abbati.</em> Cujus monasterii, mihi haud compertum
est; idem enim esse nequit cum Arnulfo abbate
monasterii Glonnensis et S. Florentii ad Ligerim in
dioecesi Andegavensi, qui sancto Benedicto Anianensi
pro reformatione monasteriorum socius et adjutor adhibitus
fuit, testante Ludovico Augusto in diplomate,
<nobr><sub></sub></nobr> quod de restituto ordine monastico in monasterio S.
Dionysii confecit. Apud Mabill. Act. SS. saec. IV, pag.
218. Arnulfus enim iste regimen hujus monasterii suscipere
non potuit ante annum 800 quo anno Albaldus
ejusdem loci abbas, cui Arnulfus successit, adhuc in
vivis fuit. Mab. loc. cit. Arnoldo abbati et sanctae congregationi,
humilis levita Albinus salutem.
</p><p>Satis mihi placuit religiosa conversatio vestra in
Domino, et charitatis humilitas, et Ecclesiae ornatus,
et domorum, quas in transitu cernebam, constitutio,
et dulcissima susceptio, qua me cum magna
familiaritate suscepistis; cognoscens in cordibus
vestris illum habere praeparatam habitationem qui
dixit: <em>In hoc cognoscent omnes, quia mei discipuli
estis, si dilectionem habueritis ad invicem</em> <strong>(Joan. XIII,
35)</strong>. Ideo supplici deprecatione exhortans fraternitatem
vestram ut in perfecta permaneatis fideliter
charitate, et concordia pacis inter vos vigeat, et
obedientiae decus resplendeat in conversatione vestra,
<nobr><sub></sub></nobr> et humilitatis honestas videatur in omni actu vestro,
et corporis castitas quasi lilia floreat in conspectu
Dei, et sitis unanimes in omni opere perfecto, obedientes
Patri spiritali absque omni contradictione,
quia ipse rationem redditurus erit pro vobis in die
magno Domini, et vos similiter obedientiae vestrae
plurimam in die illa accepturi eritis mercedem.
</p><p><em>Non est regnum Dei esca et potus</em> <strong>(Rom. XIV, 17)</strong>,
sed charitas in conscientia pura; hae sunt itaque victimae,
<nobr><sub></sub></nobr> quas monachi singulis horis Domino Deo
offerre debebunt; his hostiis placabitur majestas divina;
per has semitas regni coelestis portae aperiuntur.
Hoc cogitate jugiter, hoc rememorate semper,
in his {291} conversamini deliciis; haec sunt nuptialia
vestimenta, in quibus superni regis convivia
possidere digni efficiamini. Nullus ex vobis avaritiae
studeat, nec caducas congregare divitias quaerat;
nec unum habeat absque Patris sui licentia nummum;
sufficiat unicuique communis vitae jucunditas,
seu in vestimentis, seu in cibi potusque religiositate;
tantum Pater spiritualis provideat, ne justam
quislibet habeat murmurationem; nec quarumlibet
indigentia rerum regularis vitae destruat ordinem,
sed unusquisque contentus, secundum facultatem
<nobr><sub></sub></nobr> loci et temporis, stipendio quod ei administratur, et
quo majore suffert humilitate indigentiam, si subito
eveniat, eo majorem a Deo accipiat mercedem. Qui
pro regno Dei certare desiderat, non debet pro uno
calice vini contendere. Nobilissimus omnium creator
Pater nobiles habere filios cupit: magna generositas
est filium esse Dei, sed haec dignitas, tam alta et
praeclara, magna morum et conversationis nobilitate
observari debebit.
</p><p>Quod charitate cogente scripsi, vestra humilitas
patienter relegere dignetur, et si quid memoriae dignum
ex his meis litteris invenietis, ob intentionem
salutis vestrae, et recordationem nominis nostri, in
thesauro cordis vestri recondite, quatenus divina
<nobr><sub></sub></nobr> pietas vos in gaudium supernae beatitudinis deducat,
et mihi peccatori veniam peccatorum meorum per
sanctas orationes vestras concedat. Vestram sanctitatem
superni regis pietas in omni bona conversatione
proficere faciat, fratres charissimi.
<br>@ <nobr><sub></sub></nobr> Froben., epist. 226.
</p><h4>EPISTOLA CCXXIX.
AD EANULFUM PRESBYTERUM.</h4>
<em>Commendat se ejus orationibus:</em> ad conversationem
fraternam et regularem vitam, ad curam animarum,
etc., <em>hortatur.</em>
<p>Dulcissimo fratri
<br>@ <nobr><sub></sub></nobr> <em>Eanulfo presbytero.</em> Hujus nulla alibi habetur notitia.
Illum tamen monachum, fortassis in Anglia, et
inter monachos sacerdotem fuisse, cui publicum munus
docendi, atque verbum Dei seminandi commissum
est, ex hac epistola discimus. Eanulfo presbytero Albinus salutem.
</p><p>Quia charitas memor est totius bonitatis, ideo te
obsecro, ut mei habeas memoriam in sanctis orationibus
tuis, et te ipsum in omni castitate conservare
<nobr><sub></sub></nobr> studeas in conspectu Domini Dei altissimi; et humilem
habeas conversationem inter fratres, et sollicitudinem
magnam regularis vitae, quia qui majus portat
judicium, majorem accipit honorem [<em>Leg.</em> quia majus
portat judicium, qui, etc.]. Quid tibi saeculi dignitas,
quae sicut flos feni decidit? Nolo te vagabundum
esse per loca, sed stabilem in servitio Dei, ubi electus
es in servitium Christi. Vivas inter fratres quasi Lucifer
inter stellas, ut plurimi tuis bonis exhortentur
exemplis. Sicut ego curam habui de salute animae
<nobr><sub></sub></nobr> tuae, ita tu curam habeas de salute multorum. Noli
torrem de incendio raptum disperare, sed poenitentiae
fonte exstingui, quatenus qui in flamma libidinis
exarsit, in flamma charitatis et munditiae luceat
in conspectu Dei. Tu scis fragilitates adolescentiae;
tu nosti flumen iniquitatis, quomodo per praecipitia
rapiuntur multi in voragines diversae luxuriae. Quapropter
sollicita mente labora, Deo adjuvante, ut
quamplurimos per admonitiones dulcissimas ab errore
iniquitatis revoces. Erit tibi maxima merces
apud Deum, si salutem fraternam non neglexeris.
</p><p>Plurimi sunt nominetenus doctores, sed pauci
charitatis officio. Non cesses seminare Verbum Dei;
Deus novit, ubi vult, ut cadat. Nullatenus tibi ejus
bonitas deerit in remuneratione. <em>Qui converti fecerit</em>
<nobr><sub></sub></nobr> peccatorem ab errore viae suae, cooperit multitudinem
peccatorum suorum <strong>(Jac. V, 20)</strong>. Vivas utinam in
mansuetudine {292} patientiae, et humilitate obedientiae,
et charitatis dulcedine inter fratres, quatenus
misericordia Redemptoris nostri te florere faciat
in vario virtutum genere, et ab omni adversitate clementer
custodire dignetur.
</p><p>Saluta, obsecro, fratres nostros, quoscunque scias
aliquo charitatis officio mihi esse conjunctos, et semper
admoneas de orationibus meis, quoscunque habeas
amicos, vel Deum timentes, vel sanctae conversationis
socios. Vivite in omni charitate, et valete in
aeternum.
<br>@ <nobr><sub></sub></nobr> Froben. epist. 227.
</p><h4>EPISTOLA CCXXX.
AD ONIAM SACERDOTEM.</h4>
<em>Charitatem in praesente dulcem, in absente amaram
dicit.</em> Hortatur ad virtutes.<nobr><sub></sub></nobr> 
<p>Albinus
<br>@ <nobr><sub></sub></nobr> <em>Oniae sacerdoti.</em> Hic idem abs dubio est, ac Onias,
cui simul et Nathanaeli et Candido Alcuinus suum
Commentarium super Ecclesiasten inscripsit; de quo
etiam alibi quaedam annotavimus. Oniae sacerdoti salutem.
</p><p>Mirabile est quod dulce versum est in amarum.
Nam charitas dulcis est in praesente, sed extrema
[<em>Forte, amara</em>] quodam modo in absente, dum non
videt quem amat, angustiatus in absentia ejus; quae
siquidem in beatis et regno Dei semper dulcis erit,
quoniam praesens illi qui amatur; cujus visio omnis
est beatitudo, ad quam ut pervenire mereamur, omnia
dura dulcia per patientiae donum videri debent; et omnia
hujus saeculi dulcia quasi nihil reputanda sunt.
</p><p>Hoc memor, fili charissime, ut vivas feliciter sub
timore Dei, in charitate Christi, in omni sobrietate,
<nobr><sub></sub></nobr> castitate et charitate, proficiens de die in diem in
omni opere bono, ut dignus efficiaris ad eam pervenire
charitatem, quae nunquam mutabitur, nunquam
finem habitura est. Vive feliciter in charitate Christi
et omni religione sancta, fili charissime.
<br>@ <nobr><sub></sub></nobr> Apud Froben. epist. 228.
</p><h4>EPISTOLA CCXXXI.
AD EUMDEM.</h4>
<em>Charitatem erga Deum et erga pauperes, miseros et
peregrinos commendat.</em>
<p>Albinus Oniae sacerdoti salutem.
</p><p><nobr><sub></sub></nobr> Prosperitas et gaudium animi vestri multum mihi
placere fateor, quae <em>charitas, sicut Apostolus ait,</em>
<em>nunquam excidit</em> <strong>(I Cor. XIII, 8)</strong>, quae semper nova et
antiqua; nova ex praesentia, antiqua ex memoria:
quam semper utinam fideliter sequaris cum omni homine,
quantum in te est, et quantum ad Dei honorem
honestum et utile videaris. Non est charitas quae
in ebrietate tenetur, vel in peccatis conjuncta conglutinatur,
sed impia voluntas, non bona suavitas.
Ama Deum semper, qui amantem se amat, et diligentem
se diligit. Habeto illum amicum, qui unicuique
amicus est secundum se. Pauperum memor esto
in eleemosynis, et miserorum in defensione, et peregrinorum
in solatio, ut Deus tibi reddat in die magno,
ubi dividet omne humanum genus in duas partitiones;
<nobr><sub></sub></nobr> aliis propter duritiam cordis indeficientes
tormentorum flammas; aliis propter misericordiae
opera et charitatis officia perpetuae beatitudinis
regnum. Hoc faciens feliciter, vive, fili mi charissime.
</p><p>{293}
<br>@ Apud Froben. epist. 229.
</p><h4>EPISTOLA CCXXXII.
AD GISLAM.</h4>
<em>Charitatem suam illi significat:</em> ad omnia virtutum
genera hortatur, et commendat sanctae Scripturae
lectionem.
<p>Dilectissimae in Christo virgini
<br>@ <em>Gislae.</em> Sorori, an filiae Caroli Magni, an alteri cuidam virgini magnae nobilitatis incertum. Gislae Alcuinus
humilis 