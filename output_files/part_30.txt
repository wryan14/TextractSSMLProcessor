><sub></sub></nobr> virtutum imitatio, per quae laqueum ponunt animabus
simplicium, ut capiant eas, sicut pisces sagena
capiuntur, et aves laqueo. Sciendum est ecclesiasticos
quoque viros, qui filii hominum appellantur, et
sunt modicae fidei, cito posse corruere. Notandum est
[<em>Ms.,</em> etiam], quod per totum librum, ubicunque dicitur,
<em>filii hominum, in Hebraeo habetur filii hominis,
hoc est filii Adam;</em> et omnis pene Scriptura hoc idiomate
plena est, universum genus humanum Adam
filios vocans.
</p><p>{437} VERS. 13-15.---<em>Hanc quoque vidi sapientiam,
et probavi maximam.</em> Civitas parva, et pauci viri in ea,
et venit rex contra eam magnus, et vallavit eam, et
exstruxit munitiones per gyrum, et perfecta est obsidio,
inventusque est in ea vir pauper, et liberavit urbem
<nobr><sub></sub></nobr> per sapientiam suam, et nullus deinceps recordatus est
hominis illius pauperis. Aliis omnia incerta dicentibus
et justum ab injusto amplius nihil habere, ego sapientiam
in hoc maximam comprobavi, quod crebro
evenit, ut parva sit civitas, et habitatores in ea pauci,
et innumerabilium hostium cingatur exercitu, et
obsidione et fame populus intus necetur; et repente
contra omnium suspicionem inveniri virum humilem
et pauperem, qui haberet sapientiam majorem cunctis
divitibus magnis et potentibus; et superbis in
periculo positis et obsidionem paventibus, cogitat et
inquirit, ut inveniat quomodo a malis eruat civitatem.
Et ingrata hominum oblivio, postquam fuerint
libertati dediti et soluta captivitas, et reddita patriae
libertas, nemo meminit sapientis illius pauperis,
<nobr><sub></sub></nobr> nemo pauperi refert gratias pro salute, sed omnes
honorant divites, qui in periculo nihil subvenire poterant.
Aliter: Parva civitas, et viri in ea pauci, ad
comparationem totius mundi, Ecclesia est. Adversus
eam saepe consurgit rex magnus diabolus (non quod
magnus sit, sed quod magnum se esse jactitet) et
circumdat eam obsidione, sive persecutione, sive alio
angustiarum genere, et invenit in ea virum pauperem
et sapientem, Dominum nostrum Jesum Christum,
qui pro nobis factus est pauper <strong>(II Cor. VIII, 9)</strong>, et
liberat urbem in sapientia sua. Sed, proh dolor! cum
urbs per hunc pauperem sapientem liberata fuerit,
vix aliquis ejus meminit, vix illius mandata considerat;
sed totos se luxuriae et voluptatibus concedentes,
quaerunt divitias, quae tempore necessitatis et angustiae
<nobr><sub></sub></nobr> non liberant eos.
</p><p>VERS. 16.---<em>Et dicebam ego, meliorem esse sapientiam
fortitudine.</em> Quomodo ergo sapientia pauperis
contempta est, et verba ejus non sunt audita? Quando
nullus meminit sapientis pauperis illius, cum laeta
sunt omnia, sed universi divitias, et potentiam admirantur
[<em>Ms.,</em> quanquam . . . meminerit . . . admirentur.]
Ego tamen per omnes supra interpretationes
magis honoro contemptam sapientiam, et verba quae
nullus audire dignatur.
</p><p>VERS. 17.---<em>Verba sapientium audiuntur in silentio,
plus quam clamor principis inter stultos.</em> Verba
<nobr><sub></sub></nobr> quippe sapientium in quiete, et moderato audiuntur
silentio; et qui non quaerunt plausus excitare vulgi,
sed salutem desiderant audientium. Qui vero insipiens
est, quamvis sit potens, et clamorem sive suae
vocis, sive populi habeat acclamantis, inter insipientes
computatur, qui sibi laudem quaerit humanam,
non profectum populi audientis.
</p><p>VERS. 18.---<em>Melior est sapientia quam arma bellica,
et qui in uno peccaverit, multa bona perdet.</em> Nunc
quoque sapientiam praefert fortitudini, et dicit eam
plus valere in praeliis quam arma pugnantium; et
crebro evenit, quod per unius insipientiam opes magnae
atque divitiae pereunt. Quod vero ait: <em>Qui in
uno peccaverit, multa bona perdet.</em> Simile quid et Jacobus
apostolus ponit, ubi ait: <em>Qui </em>[autem] in uno
<nobr><sub></sub></nobr> peccaverit, factus est omnium reus <strong>(Jac. II, 10)</strong>. Qui in
sola peccaverit charitate, omnium expers bonorum
invenietur.
</p><p>
</p><h4>CAPUT X.</h4>
<p>VERS. 1.---<em>Muscae morientes perdunt suavitatem
unguenti:</em> pretiosior est sapientia, et gloria parva ad
tempus stultitiae. Exemplum superioris sensus dedit, in
quo ait, per unum stultum multa bona posse subverti,
quod sic malus mixtus bonis contaminet plurimos,
quomodo muscae si moriantur in unguento, perdunt
[et] odorem ejus et saporem. Et quia saepe mixta est
sapientiae calliditas, et prudentiae malitia, praecepit
ut sapientiam simplicem requiramus, mixtaque sit
cum innocentia columbarum prudentia serpentina;
et ut prudentes simus ad bonum, simplices autem ad
<nobr><sub></sub></nobr> malum. Aliter: Pretiosior est humilis gloria quam
superba elatio; et ad tempus stultum videri, id est,
simplicem, quam gloriosum et superbum.
</p><p>{438} VERS. 2, 3.---<em>Cor sapientis in dextera ejus,
et cor stulti in sinistra illius.</em> Sed in via stultus ambulans,
cum ipse insipiens sit, omnes stultos aestimat. Et
in Evangelio praecipitur, ut nesciat sinistra quid faciat
dextera sapientis <strong>(Matth. V, 39; VI, 3)</strong>. Et quando
percutimur in maxillam dexteram, non jubemur
sinistram genam percutienti praebere, sed alteram.
Justus autem [<em>Ms.,</em> enim] sinistram in se non habet,
sed totum in eo dextrum est. Qui autem sapiens
est, semper de futuro saeculo cogitat, quod ducit ad
dextram; qui vero insipiens est, de praesenti, quod
<nobr><sub></sub></nobr> positum est in sinistra, semper inquirit. Sequens autem
versiculus in quo ait: <em>Sed in via stultus ambulans,
cum ipse insipiens sit, omnes stultos aestimat;</em>
hunc sensum habet: stultus, ut ipse peccat, sperat
omnes peccare similiter, atque ex suo ingenio universos
judicat.
</p><p>VERS. 4.---<em>Si spiritus potestatem habentis ascendit
</em>[Ms., <em>ascenderit</em>] super te, locum tuum ne dimiseris,
quia curatio cessare faciet peccata maxima. Principem
mundi istius, et rectorem tenebrarum harum, et operantem
in filiis diffidentiae, cujus et Apostolus meminit,
nunc Scriptura significat: quod si in cor nostrum
ascenderit, et animus malae cogitationis vulnus
acceperit, non debemus locum ultro tribuere, sed
pugnare contra cogitationem pessimam, et liberari
<nobr><sub></sub></nobr> a peccato maximo, ne scilicet cogitationem opere
compleamus: quia aliud est cogitatione peccare, aliud
opere. De quo grandi peccato in psalmo legitur: <em>Si
mei non fuerint dominati, tunc immaculatus ero, et
emundabor a delicto maximo</em> <strong>(Psal. XVIII, 14)</strong>.
</p><p>VERS. 5-7.---<em>Est et malum, quod vidi sub sole, quasi
per errorem egrediens a facie principis, positum stultum
in dignitate sublimi, et divites sedere deorsum.</em> Vidi
servos in equis, et principes quasi servos ambulantes
super terram. Hanc ergo iniquitatem se in saeculo
perspexisse commemorat, quod mali dominantur
justis, et saepe pejores qui sunt, sublimiores facti
[sunt] melioribus. Nec solum in saecularibus potestatibus,
sed et in Ecclesiae dignitate multoties eliguntur
sacerdotes, non ex virtutum meritis, sed ex favore
<nobr><sub></sub></nobr> populi, et principum voluntate, suggerente diabolica
fraude, et Dei justo judicio permittente ob merita
populi; ut dicitur in Propheta: <em>Sacerdotes mali, peccata
populi, ut caeci duces habeant caecos donec pariter
corruant in foveam perditionis.</em> In hunc sensum facit
et illud quod sequitur: <em>Vidi servos super equos, et
principes ambulantes quasi servos super terram:</em> ut hi
qui servi sunt vitiorum atque peccati, sive tam humiles,
ut servi ab hominibus computentur, subita a
diabolo dignitate per flagitia publica, videantur exaltari;
et magistros bonos Deumque timentes opprimi
et humilia [<em>Ms.,</em> humiliari] officio servorum.
</p><p>VERS. 8.---<em>Qui fodit foveam, ipse incidet in eam,
et qui dissipat sepem, mordebit eum coluber.</em> Ex parte
simplex, et ex parte mysticus est intellectus. Si quidem
<nobr><sub></sub></nobr> et alibi ipse Salomon ait: <em>Qui statuit laqueum,
capietur in illo</em> <strong>(Eccli. XXVII, 29)</strong>. Et in Psalmo septimo:
<em>Lacum aperuit, et effodit eum, et incidit in foveam,
quam fecit</em> <strong>(Psal. VII, 16)</strong>. Sepis autem confirmatio
[<em>Ms.,</em> infirmatio] ecclesiastica et apostolica
sunt dogmata, quae qui dissolverit, et voluerit praeterire,
in eo ipso quod negligit sanctorum statuta Patrum,
a serpente percutitur, id est, a diabolo vulneratur.
De quo serpente in Amos scriptum est: <em>Si
descenderit in infernum, mandabo serpenti, et mordebit
eum</em> <strong>(Amos. IX, 3)</strong>.
</p><p>VERS. 9.---<em>Qui transfert lapides, affligetur in eis;</em>
et qui scindit ligna, vulnerabitur ab eis. Volvuntur et
in Zacharia sancti lapides super terram <strong>(Zach. IX, 16)</strong>;
<nobr><sub></sub></nobr> non enim firma ratione consistunt, sed praetereunt,
et semper ad altiora nitentes, hinc abire festinant.
De his vivis lapidibus, et in Apocalypsi urbs Salvatoris
exstruitur <strong>(Apoc. XXI, 18)</strong>, et Ecclesiam aedificari
Apostolus meminit [<em>Ms.,</em> non tacet]. Qui vero hos lapides
vivos de aedificatione [<em>Ms.,</em> aedificio] Ecclesiae
transfert haeretica qualibet pravitate, aeterno dolore
affligetur pro eis, ligna quoque scindens periclitabitur
in eis. Haeretici ligna infructuosa sunt, et saltus
absque utilitate pomorum; pro quorum schismatica
divisione prudens, et ecclesiasticus doctor animo
vulnerabitur, Apostolo dicente: <em>Quis scandalizatur,
et ego non uror</em> <strong>(II Cor. XI, 29)</strong>?
</p><p>VERS. 10.---<em>Si retusum fuerit ferrum, et hoc non
ut prius, sed habetatum erit, multo labore exacuetur:</em>
<nobr><sub></sub></nobr> et post industriam sequetur sapientia. Si se, inquit,
aliquis viderit propter negligentiam Scripturas discendi
sanctas, obtusum habere sensum, et nequaquam
talem se [mansisse] intellexerit, qualis ante
fuit, dum spiritales diligenter {439} sensus in divinis
libris consecutus est: quia evenit interdum ut cum
modicum sapientiae quis habuerit, elatus in superbiam
discere desistat; paulatim vero quod sciebat,
ex eo quod nihil ei additur, detrahitur, et vacuum ei
disciplinis pectus remanet; ferrum quod acutum fuerat,
hebetatur otio; et desidia, quasi quamdam rubiginem
sapientiae patitur. Si igitur hoc quis passus
fuerit, non desperet remedium sanitatis, sed vadat
ad magistrum, et rursum instruatur ab eo, et post
laborem et industriam sudore nimio valebit sapientiam
<nobr><sub></sub></nobr> recipere quam amiserat.
</p><p>VERS. 11.---<em>Si mordeat serpens in silentio, nihil eo
minus habet, qui occulte detrahit.</em> Simplex hic sensus
est. Serpens et detractor aequales sunt. Quod modo
enim ille occulte mordens venenum inserit, sic iste
clam detrahens, virus pectoris sui infundit in fratrem,
et nihil habet a serpente minus. Cum enim
lingua hominis ad benedicendum, et aedificationem
proximi sit creata, ille eam aequalem serpenti facit,
dum virtutibus ejus in perversum abutitur. Aliter:
Si quem serpens diabolus in occulto momorderit, et
nullo conscio eum peccati veneno infecerit; si tacuerit
qui percussus est, et non egerit poenitentiam,
nec vulnus suum magistro voluerit confiteri, magister,
qui linguam habet ad curandum, facile ei prodesse
<nobr><sub></sub></nobr> non poterit.
</p><p>VERS. 12.---<em>Verba oris sapientis gratia, et labia
insipientis praecipitabunt eum.</em> Stultitia, si sua esset
rusticitate contenta, minus aliquid haberet mali:
nunc autem contra sapientiam bellum gerit, et quidquid
prudentiae in docto viro viderit, zelo stimulata
non recipit. Loquitur enim vir sapiens verba scientiae,
verba gratiae, quae utilitatem possunt praebere
audientibus; et aures stulti non ita audiunt quae dicuntur,
ut dicta sunt, sed e contrario virum prudentem
supplantare stultus conatur, et sui similem
facere. Et revera praecipitatur vir sapiens, quando
in aurem loquitur imprudentis, et verba ejus in profundo
(ut ita dicam) gurgite pereunt. Unde beatus ille
est, qui in aurem audientis [<em>Ms.,</em> audientem] loquitur.
</p><p><nobr><sub></sub></nobr> VERS. 13, 14.---<em>Initium verborum ejus stultitia, et
novissimum oris illius error pessimus.</em> Stultus verba
multiplicat. Ignorat homo quid ante se fuerit; et quid
post se futurum sit, quis ei poterit indicare? Adhuc
ei de stulto disputatio est, cujus labia praecipitant
sapientem. Sive juxta aliam interpretationem, stultum
ipsum corruere faciunt, et initium sermonis illius
et finis stultitia est, et error pessimus, dum ipse
stultus non manet in sententia prudentium, sed putat
in multiplicatione verborum se doctum esse, et effugere
posse peccatum. Cum enim nec praeteritorum
meminit [<em>Ms.,</em> meminerit], nec futura cognoscat,
ignorantiae tenebris involutus, solum sibi scientiam
repromittens, in eo se doctum esse putat et sapientem,
<nobr><sub></sub></nobr> si verba multiplicet. Potest hoc de haereticis
accipi, qui prudentium virorum dicta non capiunt,
sed se ad disputationes contrarias praeparantes, et initium,
et finem loquendi vanitatem, cum multo errore
cumulant, et cum nihil sciant, loquuntur plura quam
norunt.
</p><p>VERS. 15.---<em>Labor stultorum affliget eos qui nesciunt
in urbem pergere.</em> Hos etiam versiculos junge,
lector, cum superioribus. Aut generaliter de omnibus
stultis qui ignorant Deum, et nesciunt in civitatem
catholicae pacis pergere; aut specialiter de haereticis
disputantibus intellige, qui exierunt de civitate
Dei in perversas munitiones, quarum civitatem
juxta Psalmistae vocem Dominus destruit. Qui enim
legerit vanos philosophorum labores, probare poterit
<nobr><sub></sub></nobr> verum esse quod dicitur: <em>Labor stultorum affliget
eos.</em> Veritatem quidem illi omni studio quaesierunt,
sed quia non habuerunt ducem, et praevium itineris,
et humanis sensibus rati [sunt], se comprehendere
posse sapientiae altitudinem, ad civitatem Dei minime
pervenerunt. De qua et de quibus in psalmo
scribitur: <em>Domine in civitate tua imagines eorum ad
nihilum rediges</em> <strong>(Psal. LXXII, 20)</strong>. De hac et Isaias
propheta: <em>Ego civitas firma, civitas quae oppugnatur
</em>[Ms., <em>quae non oppugnatur</em>] <strong>(Isai. XXVII, 3, sec. LXX)</strong>.
Siquidem hanc veritatis et sapientiae civitatem, cum
firma sit et robusta, omnes sapientes saeculi, et haeretici
impugnare cognoscuntur [conantur]. Et quod
de philosophis diximus, hoc idem de haereticis sentimus,
quod frustra laborent et affligantur in studio
<nobr><sub></sub></nobr> Scripturarum, cum veritatem invenire non valeant.
</p><p>{440} VERS. 16, 17.---<em>Vae tibi, terra cujus rex
puer est, et cujus principes mane comedunt.</em> Beata
terra, cujus rex nobilis est, et cujus principes vescuntur
in tempore suo ad reficiendum, et non ad luxuriam.
Videtur quidem reprobare juvenum principatum,
et luxuriosos judices condemnare, quod in altero
per aetatem infirma sit sapientia, et aliis [<em>Ms.,</em>
et in aliis etiam] matura aetas deliciis enervetur; et
e contrario probare principem bonis operibus liberaliter
institutum; et eos judices praedicare qui nequaquam
negotiis civium voluntatem [<em>Forte, voluptatem</em>]
praeferant, sed post multum laborem et administrationem
<nobr><sub></sub></nobr> reipublicae cibum capere, quasi necessitate
cogente, non luxuria instigante. Aliter: Vae terrae,
id est, carnali homini, cujus diabolus rex, qui semper
rerum novarum cupidus est, qui judices et principes
habet eos qui amant hujus saeculi voluptates,
qui solent dicere [vel etiam opere implere]: <em>Manducemus
et bibamus, cras enim morimur</em> <strong>(Sap. II, 6;
Isai. XXII, 13)</strong>. E contra, beata Ecclesia est, cujus
rex Christus est, filius nobilium et sanctorum parentum,
Abraham videlicet, Isaac, et Jacob, David
stirpe descendens, in quibus peccatum non fuerat
dominatum, et ob id vere fuerunt liberi et nobiles;
ex quibus nata est beata virgo Maria, nullum habens
fruticem, nullum germen ex latere, sed totus ejus
fructus erupit in florem loquentem in Cantico Canticorum:
<nobr><sub></sub></nobr> <em>Ego flos campi, et lilium convallium</em> <strong>(Cant.
II, 1)</strong>. Principes quoque ejus sunt apostoli, et omnes
sancti, qui regem habent filium nobilium, Abrahae
scilicet, non de ancilla Agar, sed de Sara libera genitum
[<em>Ms.,</em> Sarae libertate generatum]: nec comedunt
mane, nec velociter; nec enim in praesenti saeculo
voluntatem quaerunt, sed tempore suo manducabunt,
cum retributionis tempus advenerit, de quibus
et ipse Salvator ait in Evangelio: <em>Et ego dispono
vobis regnum, ut edatis et bibatis super mensam meam
in regno meo</em> <strong>(Luc. XXII, 29, 30)</strong>.
</p><p>VERS. 18.---<em>In pigritiis humiliabitur contignatio, et
in infirmitate manuum perstillabit domus.</em> Domus nostra
quae cum statu hominis creata est, aut habitatio
quam habemus in coelis, quia pigri sumus, et ad
<nobr><sub></sub></nobr> bona opera tardiores, humiliabitur; et omnis contignatio,
quae debet culmen portare in sublime, ad
terram corruens habitatorem suum opprimit; cumque
auxilium manuum virtutumque torpuerit, omnes
desuper potestates et nimborum ad nos turbo erumpit.
Porro quod in uno homine interpretati sumus,
melius potest super Ecclesiam accipi, quod per negligentiam
principum omnis ejus corruat altitudo; et
ibi vitiorum illecebrae sunt, ubi tegmen putabitur
[<em>Ms.,</em> putabatur] esse virtutum.
</p><p>VERS. 19.---<em>In risu faciunt panem ac vinum, ut
epulentur bibentes:</em> et pecuniae obediunt omnia. De
superioribus hujus sententiae pendet intellectus. In
pigritia enim dixit et socordia magistrorum humiliari
Ecclesiam, et culmen ejus concidere, et tigna perfluere
<nobr><sub></sub></nobr> [<em>Ms.,</em> perflui] praedixit. Nunc autem de eisdem
magistris loquitur, accusans eos deliciis saeculi et
luxuriae, epulisque magis servire quam saluti, in
praedicatione verbi Dei, gregis sibi commissi, dum
episcopi et presbyteri non laborant in Ecclesia constituti
in sermone et doctrina; vel etiam ea docent,
quae sint populo delectabilia audire, ut gratiam habeant
audientium magis quam illorum profectum:
sic in risu vitae aeternae panem, et vinum sapientiae
populo ministrant, non ad salutem, sed ad perniciem.
Sic ipsi qui docent, divitias et opes, et cibos per delectabilia
promissa conquirunt, et ad honores perveniunt
saeculares, quibus subjecti [<em>Ms.,</em> et subjecti] saepe
perdunt coelestes.
</p><p><nobr><sub></sub></nobr> VERS. 20.---<em>In cogitatione tua regi ne detrahas, et
in secreto cubilis tui ne maledixeris diviti, quia aves
coeli portabunt vocem tuam, et qui habet pennas annuntiabit
sententiam.</em> Simplex praeceptum aedificat
audientes ne ira et furore superati in maledictum et
in detractionem regum et principum erumpamus;
quia contra spem interdum evenit, ut si his quibus
maledicimus nuntietur, incurramus periculum in
immoderatione linguae. Quod autem ait: <em>Aves coeli
auferent vocem, et habens pennas annuntiabit verbum,
hyperbolice intelligendum est.</em> Modo [<em>Ms.,</em> quomodo]
solemus dicere, etiam ipsos parietes, quibus consciis
loquimur, quae audierunt non celaturos: sed
melius est sic audire praeceptum, ut sciamus esse nobis
mandatum, non solum contra Christum nihil temere
<nobr><sub></sub></nobr> loquendum, verum etiam in arcanis cordis,
quamvis variis coarctamur tribulationibus, nihil
blasphemum, nihil impium sentiendum sit. Et quia
dilectionem quam Christo exhibemus, {441} debemus
et proximo; <em>Dilige</em> quippe <em>Dominum Deum,</em> sed
et <em>proximum tuum tanquam te ipsum;</em> et nunc [<em>Ms.,</em>
etiam nunc] jubet ne post regem de sanctis quoque
facile detrahamus, et eis quos viderimus sapientia,
scientia virtutibusque ditatos, lingua mordaci [<em>Ms.,</em>
linguae mordacitate] derogemus, quod angeli, qui
terram circumeunt, et sunt administratores spiritus,
et in Zacharia loquuntur, <em>circuivimus terram, ecce
omnis terra habitatur, et silet</em> <strong>(Zach. I, 11)</strong>, ad instar
avium ad coelum nostra verba perferant, et cogitationes,
et quod clam cogitamus, scientiam Dei non
<nobr><sub></sub></nobr> latere.
</p><p>
</p><h4>CAPUT XI.</h4>
<p>VERS. 1.---<em>Mitte panem tuum super transeuntes aquas,
quia post multa tempora invenies illum.</em> Ad eleemosynam
cohortatur, quod omni petenti sit dandum, et
indiscrete [<em>Ms.,</em> discrete] faciendum bene. Quo modo
enim qui super irrigua seminat, fructum sementis
exspectat, ita qui largitur egentibus, non granum
seminis, sed ipsum panem serit, fenore quodam
multiplicationem illius praestolans, et cum dies judicii
venerit, multo amplius quam dederat recepturus.
Aliter: In quocunque homine illam aquam videris,
de qua dicitur: <em>Flumina de ventre ejus fluent aquae
vivae</em> <strong>(Joan. VII, 38)</strong>, ne te pigeat panem sapientiae,
<nobr><sub></sub></nobr> panem rationabilem praestare sermonis. <em>Et in multitudine
dierum invenies illum, id est, invenies longitudinem
dierum vitae aeternae in retributione coelesti.</em>
Si enim hoc feceris frequenter, invenies te non
incassum doctrinarum jecisse sementem. Tale quid
in Isaia dictum puto: <em>Beatus qui seminat super
aquam ubi bos et asinus calcant</em> <strong>(Isai. XXXII, 20)</strong>.
Quod ille magister beatitudine dignus habeatur, qui
super irriguum pectus seminat audientium, tam ex
Judaeis quam ex gentibus populo congregato.
</p><p>VERS. 2.---<em>Da partes septem, necnon et octo, quia
ignoras quid futurum sit mali super terram.</em> Praecipit
ergo utrumque Testamentum, id est Vetus, quod
septenario numero designatur, et Novum, quod in
<nobr><sub></sub></nobr> octonario intelligitur, digna veneratione haberi sanctissimum.
Judaei dederunt partes septem, credentes
sabbatum; sed non dederunt octo, resurrectionem
die Dominico [<em>Ms.,</em> diei Dominicae] in Christo denegantes.
E contrario haeretici Marcion et Manichaeus,
et omnes qui veterem legem rabido ore dilaniant,
dant partes octo, suscipientes Evangelium; sed eamdem
septenario numero non tribuunt, veterem legem
respuentes. Nos vero utraque, quae ponit, credamus,
et utrumque veneremur. Non enim possumus cruciatus
dignamque poenam jam nunc mente comprehendere,
quae reposita est his qui versantur in terra
infidelitatis, Judaeis scilicet et haereticis, e duobus
alterum denegantibus. Hebraei itaque [<em>Ms.,</em> Hebraei
ita] hunc locum intelligunt: Et sabbatum et circumcisionem
<nobr><sub></sub></nobr> servare [<em>Ms.,</em> serva], ne si hoc forte non
feceris, inopinatum tibi superveniat malum.
</p><p>VERS. 3.---<em>Si repletae fuerint nubes, imbrem effundent
super terram.</em> Si ceciderit lignum ad austrum
aut ad Aquilonem, in quocunque loco ceciderit, ibi erit.
Serva mandata quae tibi superius sunt praecepta, ut nubes
super te fundant in benedictione Dei imbrem suum.
Ubicunque enim tibi locum praeparaveris, futuramque
sedem, sive ad austrum, sive ad aquilonem, ibi
cum mortuus fueris, permanebis. Aliter: Propterea
supra diximus: <em>Mitte panem tuum super faciem aquae,
et omni petenti tribue, quia et nubes cum plenae
fuerint, divitias suas mortalibus largiuntur.</em> Et [tu]
quasi lignum fructuosum, quamvis longaevus sis,
non eris in perpetuum, sed subita vi ventorum ita
<nobr><sub></sub></nobr> mortis tempestate subversus, ubicunque cecideris,
ibi jugiter permanebis: sive te rigidum et trucem,
sive clementem et misericordem ultimum invenerit
tempus. Aliter: Nubes siquidem sunt prophetae et
doctores, qui cum multas habeant in corde
sacrae Scripturae rationes, tunc valebunt praecepta
pluere doctrinarum, et dicere: Exspectetur sicut
pluvia eloquium meum <strong>(Deut. XXXII, 2)</strong>. Quod
vero ait: <em>sive ad Austrum, sive ad Aquilonem lignum
ceciderit, quantum aestimo, semper in bonam partem
accipitur Auster, et Aquilo in malam.</em> Unde in Cantico
canticorum dicitur: <em>Exsurge, Aquilo,</em> hoc est recede
et abi, <em>et veni Auster</em> <strong>(Cant. IV, 16)</strong>. Nec est aliquod
lignum quod vel ad Aquilonem non sit vel ad
Austrum, quia omnis homo malus vel bonus morietur.
</p><p><nobr><sub></sub></nobr> {442} VERS. 4.---<em>Qui observat ventum, non seminat,
et qui considerat nubes, nunquam metit.</em> Qui considerat
cui benefaciat, et non omni petenti tribuit,
saepe praeterit eum qui meretur accipere, vel misericordiae
solatium, vel verbi Dei semen. In ipsis enim
prosperis, dum nescimus, adversa consurgunt. Quapropter
opportuno vel importuno tempore praedicandus
est sermo Dei, nec bonus seminator adversariorum
vento territus, vel nubibus blandientium obumbratus,
cessare a praedicationis semine debet.
Absque consideratione ergo nubium et ventorum timore
in mediis tempestatibus seminandum est; nec
dicendum: Illud tempus commodum est, hoc inutile,
cum ignoremus quae via et voluntas sit spiritus universa
<nobr><sub></sub></nobr> dispensantis. Unde sequitur:
</p><p>VERS. 5.---<em>Quomodo ignoras quae sit via spiritus,
et qua ratione compingantur ossa in ventre praegnantis,
sic nescis Dei, qui gubernator est omnium.</em> Sicut
nescis viam spiritus, et animae ingredientis in
parvulum, et ignoras ossium et venarum varietates
in ventre praegnantis, quomodo ex vili elemento
corpus hominis in diversas effigies artusque varietur,
et de eodem semine aliud mollescat in carnibus,
aliud induretur in ossibus, aliud in venis palpitet,
aliud ligetur in nervis: ita Dei opera scire non poteris,
qui factor est omnium. Ex quo docet contraria
non timenda, nec temere de ventis et nubibus, quas
<nobr><sub></sub></nobr> supra diximus, judicandum, cum suo tempore et
cursu debeat sator spargere, et eventum Domini
sententiae reservare. <em>Non est enim volentis, neque
currentis, sed miserantis Dei</em> <strong>(Rom. IX, 16)</strong>.
</p><p>VERS. 6-8.---<em>Mane semina semen tuum, et vespere
non cesset manus tua, quia nescis quid magis oriatur,
hoc an illud:</em> et si utrumque simul, melius erit. Dulce
lumen, et delectabile est oculis videre solem. Si annis
multis vixerit homo, et in his omnibus laetatus fuerit,
meminisse debet tenebrosi temporis, et dierum multorum:
qui cum venerint, vanitatis arguentur praeterita.
Hortatur omnibus benefacere, nec eligere personam
[cui benefacias], aut tempus in quo [tantummodo]
benefacias, nunquam enim te vult a bono opere desistere;
sed matutinam justitiam vesper inveniat, et
<nobr><sub></sub></nobr> vesperis misericordiam solis ortus accumulet. Incertum
est quod quidem magis placeat opus, et ex quo
tibi fructus justitiae praeparetur. Potest autem fieri ut
non unum, sed utrumque placeat Deo. Aliter: de
aetate hominis intelligi poterit, ut aequaliter sive in
adolescentia, sive etiam in senectute bona faciamus,
quia nescis utrum in juventute, an in aetate longaeva
magis placeas Deo. Nec prodest adolescentiae
<br>@ <nobr><sub></sub></nobr> Finis codicis ms. frugalitas,
si senecta ducatur in luxuria; qua enim die
justus erraverit, veteres eum justitiae a morte liberare
non poterunt. Quod si juxta utramque interpretationem
semper benefeceris, et omni aetate aequalem
cursum habueris, videbis Deum Patrem dulcissimum
lumen, videbis Christum solem justitiae.
Porro et si annis multis vixeris, et omnia bona
<nobr><sub></sub></nobr> habueris, vel bona opera peregeris, et scieris te
semper moriturum, et ante oculos tuos tenebrarum,
id est mortis, semper versetur adventus, praesentia
quasi fluxa, et fragilia, et caduca contemnes; et qui
hoc fecerit, videbit Christum solem justitiae semper
in aeternum. Aliter: lux est doctrina sapientiae
coelestis: et bonum oculis videre solem, id est,
sensibus cordis videre Christum.
</p><p>VERS. 9-10.---<em>Laetare ergo, juvenis, in adolescentia
tua, et in bono sit cor tuum.</em> Ab hoc loco usque in
finem libelli varias doctores ponunt interpretationes.
Hebraei ad Israel populum Dei putant dicta esse, cui praecipitur
ut fruatur divitiis, antequam eis captivitatis
tempus adveniat, vel adolescentiam senectute commutet;
<nobr><sub></sub></nobr> ita tamen, ut in bono, id est lege Dei, sit cor
ejus. Admonet quoque, ut in diebus prosperitatis et
salutis, <em>in viis cordis sui, et intuitu oculorum, id est,
consideratione mandatorum Dei ambulet, magis
quam in carnalibus desideriis;</em> et ut sciat se pro
omnibus quae gesserit, sive bonum sive malum sit,
a Deo esse judicandum; et <em>ut auferat iram a corde, et
malitias a carne sua, id est, cogitationes malas, et
libidines carnis suae:</em> quia desideria carnis, adolescentiae,
voluptatumque carnalium vana sunt: recordeturque
semper Creatoris sui, antequam veniat dies
tribulationis, id est, Babylonicae vel Romanae captivitatis
{443} miseria, quibus non poterit habere voluntatem.
Et totum hunc locum in quo ait: <em>Antequam</em>
<nobr><sub></sub></nobr> tenebrescant sol, et luna, et stellae, usque ad
eum locum, in quo Scriptura commemorat: <em>Et convertetur
pulvis in terram unde erat, et spiritus revertetur
ad Deum qui dedit illum</em> <strong>(Eccle. XII, 2, 7)</strong>, super
statu suae conditionis explanant, et aiunt, Salomonem
diligenter hortari populum Dei, ut haec omnia
faciant, antequam tollatur ab eis omnis honor et
decus, duces et judices, et sacerdotes, templum et
sacrificia, potestas et regnum, et sancti, quos in sole,
et luna, et stellis intelligi volunt, auferantur ab eo,
antequam veniat Nabuchodonosor, sive Titus Vespasiani
filius, accitus a prophetis, ut eorum vaticinia
compleantur; in die qua angeli templi praesides recedent,
et curvabuntur robustissimi qui in exercitu
tuo sunt, et otiosa erunt eloquia magistrorum, et
<nobr><sub></sub></nobr> prophetae qui de coelis solebant visionum suarum lumen
accipere, contenebrescent; quando claudentur
templi januae, et humiliabitur Jerusalem, et Chaldaeus
veniet, quasi <em>cantu volucris, ita Jeremiae vocibus
prophetatus;</em> et <em>conticescent filiae Cantici in templo,
et psallentium chori;</em> illo tempore quando advenientes
Hierosolymam ipsi quoque hostes Dei magnitudinem
pertimescent, et in via formidabunt audientes
interitum Sennacherib regis Assyriorum et
exercitus sui <strong>(Isai. XXXVII)</strong>. Hoc enim dictum putant:
<em>Ab</em> excelso, id est, a Deo Hebraeorum <em>formidabunt.</em>
In illis diebus <em>florebit amygdalum, ille baculus
et virga, quam Jeremias in prophetiae suae vidit
exordio</em> <strong>(Jerem. I, 11)</strong>. <em>Et impinguabitur locusta, Nabuchodonosor
cum suo exercitu.</em> <em>Dissipabitur capparis,</em>
<nobr><sub></sub></nobr> amicitia Dei cum Israel. Hoc autem totum evenit
Israel; quia <em>abiit homo in domum aeternitatis suae, et
praesidio Dei ad coelestia reversus est.</em> Quo habitante
in tabernaculo suo, <em>circuibunt in platea plangentes
atque flentes, et hostium obsidione vallati.</em> Laetare
ergo Israel in juventute prosperitatis tuae, <em>antequam
rumpatur funiculus argenteus;</em> hoc est, donec gloria
vestra vobiscum est. <em>Antequam recurrat vitta aurea,
id est, antequam arca testamenti auferatur.</em> <em>Priusquam
hydria conteratur ad fontem, et convolvatur rota
super lacum, id est, donec in Sancto Sanctorum praecepta
legis, et sancti Spiritus gratia est, et antequam
revertaris in Babylonem, unde egressus es in
lumbis Abrahae;</em> et incipias in Mesopotamia conteri,
unde quondam profectus es, omnisque gratia prophetiae
<nobr><sub></sub></nobr> qua quondam fueras inspiratus, revertatur ad
datorem suum. Nos vero melius, ad superioris disputationem
ordinis revertentes, singula conabimur explanare.
Juxta tropologiam, ad superiora respicit
hujus capituli sensus, ubi ait: <em>Mane semina semen
tuum, et vespere ne cesset manus tua.</em> Quod intelligendum
est in omni aetate bene esse faciendum, et
in omnibus operibus nostris Dei esse judicium timendum.
Dicit enim hic: <em>Laetare, juvenis, in adolescentia
tua;</em> et mox addidit: <em>Et in bono sit cor tuum, ne
nos ad luxuriam carnis hortari videretur.</em> Tale et
Apostolus ait: <em>Gaudete in Domino semper:</em> iterum
dico gaudete <strong>(Philip, IV, 4)</strong>. Felix homo qui laeto
animo bonum facit, et gaudet in bono cor suum
<nobr><sub></sub></nobr> exercere, non in malo. <em>Et in bono sit cor tuum in
diebus juventutis tuae.</em> Vult vero florentem aetatem
florere virtutum decore; et in cordis contemplatione,
id est, sapientiae, quam oculorum nomine designat,
potius ambulare quam carnis desideria sequi, quia
<em>caro concupiscit adversus spiritum, et spiritus adversus
carnem</em> <strong>(Galat. V, 17)</strong>, quorum opera Apostolus discrevit.
Et haec agenda admonet esse, antequam ingruat
nox aeternae mortis, in qua nihil operari poterit
homo. Sic in Evangelio ipsa Veritas ait: <em>Ambulate,
dum lucem habetis, ne tenebrae vos comprehendant</em>
 <strong>(Joan. XII, 35)</strong>. Admonet nos Scriptura in hoc loco
semper, dum vivimus, de futuro cogitare judicio in
quo omnia quae gessimus, judicabuntur.
</p><p>VERS. 10.---<em>Repelle iram a corde tuo,</em> et aufer
<nobr><sub></sub></nobr> malitiam a carne tua, quia adolescentia et voluptas
vana sunt. In ira omnes perturbationes animi comprehendit,
in carnis malitia universas significat corporis
voluptates, relinqui suadens juventutis vitia,
quia juventus insipientiae copulata est, et noxias generare
solet voluptates.
</p><p>
</p><h4>CAPUT XII.</h4>
<p>{444} VERS. 1-3.---<em>Memento creatoris tui in diebus
juventutis tuae, antequam veniat tempus afflictionis
tuae, et appropinquent anni de quibus dicas:</em> Non mihi
placent; antequam tenebrescant sol, et lumen, et stellae,
et luna, et revertantur nubes post pluviam; quando
commovebuntur custodes domus, et mutabuntur viri
fortissimi, et otiosae erunt molentes in minuto numero,
et tenebrescent videntes per foramina. Semper memento
<nobr><sub></sub></nobr> creatoris tui, et sic adolescentiae viam gradere,
ut recorderis viam tuam morte esse finiendam,
et omnia quae gesseris, judicanda. Tu vero
memento creatoris tui, antequam tibi adveniat tempus
tristitiae et senectutis, et anni qui tibi non placebunt.
<em>Antequam tenebrescat sol, et lumen, et luna,
et stellae, et revertantur nubes post pluviam.</em> Sunt
enim qui solem, lunam et stellas ad oculos auresque
et capitis sensus coaptant, quae omnia senectutis
molestia debilitantur, quia inferius videntur de humani
corporis membris haec omnia dici; et <em>custodes
domus costas significare putant, quod ab ipsis intestina
vallentur, et tota ventris mollitudo servetur;</em>
<em>viros</em> vero <em>fortes crura aestimant.</em> Quod vero ait:
<em>Otiosae erunt molentes minuto numero,</em> ad dentium
<nobr><sub></sub></nobr> referuntur officia, quod cum extrema senectus advenerit,
dentes aut deteruntur, aut dejiciuntur, a
quibus permoliti cibi in alvum transmittuntur; qui
sunt otiosi, quia fortitudinem corpori non subministrant,
sed tantummodo ad horam cito perituram
paululum sustentare videntur vitam. Tenebrescere
autem videntes in foraminibus putant oculos, quod
nimia senectute nullis dubium est caligare acies, et
contuitus obscurari.
</p><p>VERS. 4, 5.---<em>Et claudent ostia in platea in humilitate
vocis molentis, et consurgent ad vocem volucris,
et obmutescent omnes filiae carminis:</em> excelsa
quoque timebunt et formidabunt in via. Clausas in
plateis januas pro infirmis senum gressibus accipi
<nobr><sub></sub></nobr> volunt, quod semper sedeant, et ambulare non possint,
nec congaudeant ludis juvenum, qui in plateis
solent esse, sed clauso ostio illos fugiant videre. In
humilitate autem vocis molentis, de manibus [<em>Hier.,</em>
de mandibulis] interpretantur, quod cibum labore
proprio invenire non valeant, et spiritu coarctato, vox
in senili corpore vix tenuis audiatur. Porro consurgere
eum ad vocem volucris ostendit, quod frigescente
sanguine et humore siccato, quibus materia soporis
alitur [<em>Hier.,</em> quibus materiis sopor alitur], ad levem
sonitum evigilet, noctisque medio, cum gallus cecinerit,
festinus exsurgat, nequaquam valens in strato
saepius membra convertere. <em>Obmutescere quoque,</em>
sive ut melius habetur in Hebraeo, <em>surdescere filias
carminis, aures significat,</em> quod gravior seni auditus
<nobr><sub></sub></nobr> fiat, et nulla inter voces scire valeat discrimina, nec
a carminibus delectari. <em>Excelsa timebunt et formidabunt
in via, id est, ardua ingredi non valebunt, et
lassis poplitibus ac tremescente vestigio etiam in
plano itinere fluctuantes, offensa gressum </em>[<em>Hier.,</em>
offensam gressuum] formidabunt.
</p><p><em>Florebit amygdalum, impinguabitur locusta, et dissipabitur
capparis, quoniam ibit homo in domum aeternitatis
suae, et circuibunt in platea plangentes.</em> Per
metaphoram etiam nunc de membris nostris Ecclesiastis
sermo est, quod cum senectus advenerit, capillus
incanuerit, intumuerint pedes, libido refriguerit,
et homo fuerit dissolutus, tunc revertatur in
terram suam aeternitatis suae, ad sepulcrum, exsequiis
rite celebratis atque finitis, plangentium in platea
<nobr><sub></sub></nobr> circa sepulcrum turba praecedente. Haec vero
nomina, <em>amygdalum,</em> locusta, et <em>capparis, per figuram
seni conveniunt;</em> amygdalum pro canitie, locusta
pro crurum dolore ac pedum tumore, et capparis
pro frigescente libidine, secundum etymologiam Hebraicae
interpretationis, ut diximus, seni conveniunt.
Hactenus Ecclesiastes plurima senectutis mala prosecutus,
de fine uniuscujusque hominis ait:
</p><p>VERS. 6-8.---<em>Antequam rumpatur funis argenteus,
et recurrat vitta aurea, et conteratur hydria super fontem,
et confringatur rota super lacum, et revertatur
pulvis in terram suam sicut erat, et spiritus redeat ad
Dominum qui dedit illum.</em> Vanitas vanitatum, dixit
Ecclesiastes, universa vanitas. Revertitur ad superiora,
et post grande hyperbaton (quod ab eo loco
<nobr><sub></sub></nobr> interjecerat, in quo ait: <em>Memento creatoris tui in
diebus juventutis tuae, antequam veniant dies malitiae,</em>
et antequam tenebrescant sol et {445} <em>luna, et stellae,
etc.,</em> <em>in die qua movebuntur custodes domus</em>), nunc
coeptam sententiam simili fine concludit dicens:
<em>Antequam rumpatur funiculus argenti, hoc vel illud
fiat.</em> Funiculus autem argenti, candidam hanc vitam
et spiramen, quod nobis e coelo tribuitur, ostendit:
<em>recursus</em> quoque <em>vittae aureae, animam significat,
quae illuc recurrit unde descenderat.</em> Porro duo reliqua
quae sequuntur; contritio hydriae super fontem,
et confractio rotae super lacum, per metaphoram
mortis aenigmata sunt: quo modo enim hydria quae
conteritur cessat haurire; et rota, per quam de lacu
<nobr><sub></sub></nobr> ex puteis levantur aquae, si confracta fuerit, earum
usus intercipitur: ita et cum funiculus argenti fuerit
interruptus, et animae rivus recurrit ad fontem,
interibit homo, utque manifestius sequitur, <em>convertetur
pulvis in terram suam unde sumptus est, et spiritus
revertetur ad Dominum qui dedit illum.</em> Ex quo
satis ridendi sunt qui putant animas cum corporibus
seri, et non a Deo, sed a corporum parentibus generari:
cum enim caro revertatur in terram suam, et
spiritus redeat ad Deum, qui dedit illum, manifestum
est Dominum patrem animarum esse, non homines.
Post descriptionem autem interitus humani, pulchre
exordium libri sui repetens, ait: <em>Vanitas vanitatum,
dixit Ecclesiastes, omnia vanitas.</em> Cum enim cunctus
mortalium labor, de quo in toto volumine disputatum
<nobr><sub></sub></nobr> est, huc perveniat, ut revertatur pulvis in terram
suam, et anima illuc redeat unde assumpta est, magnae
vanitatis res esse videtur, in saeculi deliciis atque
luxuriis carnis tota laborare intentione, quae
citissima morte finiuntur; et homo ad judicium festinat
pro omnibus vanitatis suae erratis. De se ipso
quoque subjunxit, quis esset, dicens:
</p><p>VERS. 9, 10.---<em>Cumque Ecclesiastes esset sapientissimus,
docuit populum, et enarravit quae fecerat;</em>
et investigans composuit parabolas multas, quaesivit
verba utilia, et conscripsit sermones rectissimos ac
veritate plenos. Nunc etiam his verbis provocat lectorem,
allegoriam quaerere in libris suis magis
quam simplicem historiam: et doctrinam populo
prodesse suam, si mystice intelligerentur proverbia,
<nobr><sub></sub></nobr> aliud habentes in medulla, aliud superficie pollicentes.
Proverbia quippe non hoc sonare quod scriptum
est, et in Evangelio edocemur, quod Dominus
populo in parabolis et in proverbiis sit locutus, secreto
autem apostolis dissolverit ea <strong>(Matth. XIII, 15)</strong>.
Ex quo manifestum est et proverbiorum librum non,
ut simplices arbitrantur, patentia habere praecepta,
sed quasi in terra aurum, in nuce nucleus, in hirsutis
castanearum operculis absconditus fructus inquiritur,
ita in eis divinum sensum altius perscrutandum.
Post haec addidit etiam causas naturasque rerum,
et Dei dispositionem, et prudentiam, quare
unumquodque, vel quo modo factum sit, se voluisse
cognoscere.
</p><p><nobr><sub></sub></nobr> VERS. 11.---<em>Verba sapientium ut stimuli, et quasi
clavi in altum defixi, quae per magistrorum consilium
data sunt a pastore uno.</em> Ne videretur post legem
Dei temerarius subito in praeceptum erumpere, et
sibi vindicare doctrinam, quod [<em>Hier.,</em> quam] Moyses
non tam sua sponte quam a Deo, jubente primum
dehinc inspirante, susceperat, dicit sua verba
vere esse sapientium, quae in similitudinem stimulorum
corrigant delinquentes, et pigros mortalium
gressus aculeo pungente commoveant, sicque sint
firmi, quasi [clavi] in altum solidumque defixi, nec
auctoritate unius, sed consilio atque consensu magistrorum
omnium proferantur; et ne contemneretur
hominum scientia, ait, eam ab uno pastore concessam:
id est, cum plurimi doceant, tamen doctrinae
<nobr><sub></sub></nobr> hujus auctor est Dominus. Simulque notandum
est quod dicantur verba sapientium pungere, non
palpare, nec molli manu attrahere lasciviam, sed
errantibus et (ut supra diximus) tardis, poenitentiae
dolores et vulnus infligere. Si cujus igitur sermo
non pungit, sed oblectationem facit audientibus, iste
non est sermo sapientis. <em>Verba sapientium ut stimuli,
quoniam ad conversionem provocant delinquentem,
et firmata sunt, et a consilio sanctorum data, atque
ab uno pastore concessa, et solida radice fundata.</em>
</p><p>VERS. 12.---<em>His amplius, fili mi, ne requiras, faciendi
plures libros nullus est finis, frequensque meditatio,
carnis afflictio est.</em> Exceptis his verbis quae ab uno
pastore sunt data, et a consilio atque consensu sapientium,
nihil facias, nihil tibi vindices; majorum {446}
<nobr><sub></sub></nobr> sequere vestigia et ab eorum auctoritate ne discrepes,
alioquin quaerenti multa, infinitus librorum numerus
occurret, qui te pertrahat ad errorem et legentem
frustra faciat laborare. Vel certe docet brevitatis
studium, et sensum magis sectandum esse quam
verba adversus philosophos et saeculi hujus rectores
[<em>Hier.,</em> doctores], qui suorum dogmatum falsitates
conantur asserere varietate ac multitudine sermonum.
Et contra, Scriptura divina brevi circulo
coarctata est, et quantum dilatatur in sensibus, tantum
in sermone constringitur, quod consummatum
breviatumque sermonem faciat Dominus super terram,
et verbum ejus juxta est in ore nostro et in
corde nostro <strong>(Deut. XXX, 14)</strong>. Hunc igitur sensum
arbitror nunc praeceptum, ne plures libri fiant: quidquid
<nobr><sub></sub></nobr> enim dixeris, si ad eum referatur qui <em>in principio
erat Verbum apud Deum, et Deus erat Verbum</em>
 <strong>(Joan. I, 1)</strong>; unum volumen erat, innumerabiles libri;
una lex, unum Evangelium nominatur. Quod si
diversa et discrepantia disputaveris, et curiositate
nimia huc atque illuc animum adduxeris, et [<em>Hier.,</em>
etiam] in uno libro multi libri sunt, unde dictum
est: <em>Ex multiloquio non effugies peccatum</em> <strong>(Prov.
X, 19)</strong>. Talibus igitur libris non est finis: bonum
enim et omnis veritas certo fine concluditur, malitia
atque mendacium sine fine sunt; talis siquidem meditatio
carnis est afflictio, id est carnalis sensus, non
spiritalis.
</p><p>VERS. 13, 14.---<em>Finem loquendi omnes pariter
audiamus:</em> Deum time, et mandata ejus observa: hoc
<nobr><sub></sub></nobr> est omnis homo: et cuncta quae fiunt adducet Deus in
judicium pro omni errato, sive bonum, sive malum
sit. Aiunt Hebraei, cum inter caetera scripta Salomonis
quae antiquata sunt nec in memoria duraverunt,
et hic liber oblitterandus videretur, eo quod vanas
assereret Dei creaturas, et totum esse pro nihilo;
<nobr><sub></sub></nobr> cibum autem, et potum, et delicias transeuntes praeferret
omnibus, ex uno capitulo meruisse auctoritatem
ut in divinorum voluminum numero poneretur,
quod totam disputationem suam, et omnem catalogum
sub hac recapitulatione brevissima coarctaverit,
et dixerit, omnem sermonum suorum auditum
esse promptissimum, nec aliquid in se habere difficile,
ut scilicet Deum timeamus, et ejus praecepta
faciamus. Ad hoc enim esse hominem creatum ut,
Creatorem suum intelligens, veneretur eum metu,
et honore, et opere mandatorum. Siquidem cum
judicii tempus advenerit, quidquid a nobis gestum
est, stare sub judice, et ancipitem Domini exspectare
sententiam, et unumquemque recipere pro opere
suo, sive mali quid gesserit, sive boni, judicii aequitate
<nobr><sub></sub></nobr> permansura in aeternum
<br>@ <nobr><sub></sub></nobr> Animadverterit lector eruditus quod Alcuinus in
hac sua Expositione commentarium S. Hieronymi in
Ecclesiasten fere ad verbum descripserit et in sua
transtulerit, raro vero admodum suis propriis luminibus
usus fuerit. Sed hic mos fuit sui saeculi, quo
studium sacrae Scripturae, ut aliarum scientiarum,
quidem reformari coepit, nondum tamen ad eam
perfectionem pervenit, ut viri docti, in sacris libris
exponendis, propriae scientiae facile se permitterent,
<nobr><sub></sub></nobr> sed doctrinis et expositionibus antiquorum Patrum
in Ecclesia approbatorum magis insistere volebant,
ut tali ratione omne periculum novitatis, quae Ecclesiae
semper perniciosa fuit, evitarent. Caeterum doctissimus
Vallarsius, Operum S. Hieronymi novissimus
editor, tom. III, pag. 381, not., profitetur se
commentarium hujus S. Patris in Ecclesiasten, cum
hoc Alcuini ex integro contulisse, huicque meliores
lectiones passim acceptas referri debere..
</p><p><em>Albini in Ecclesiasten commentarioli finis.</em>
</p><p>EJUSDEM AD LECTOREM.
</p><p>Iste liber vario sensus sermone patescit
<br>Diversos hominum, quid cuinam placeat. Quem tuus, o juvenis! tanto moderamine sensus
<br>Perlegat, Epicuri ne ruat in foveam. Albinus Patrum gradiens per prata piorum, 
<br>Carperet ut flores, per pia rura sacros, Fingere [<em>F.,</em> Cingere] serta volens puerorum congrua fronte, 
<br>Grandia quorum aetas pondera ferre nequit. {447} Has rogo litterulas nostri perdiscite nati, 
<br>Et tota aeternos mente tenete dies. Omnia fluxa fluunt seclorum gaudia longe, 
<br><nobr><sub></sub></nobr> Nec redeunt iterum, more fluentis aquae. Pectora nec nimium vanis incessite rebus, 
<br>Sed confirmate semper amore Dei. Mors properat horis mox omnibus atque momentus, 
<br>Ut rapiat nosmet, judicis ad faciem. Quo constat nostris, certo discrimine, factis
<br>Judicium cunctis, ut liber iste canit. Quod timeat dives, pauper, juvenisque, senexque, 
<br>Tum recipit meritis praemia quisque suis, Praemia perpetuis semper mansura diebus. 
<br>Mox bona quisque bonus, mox mala quisque malus: Impius in tenebras cum daemone pellitur atras, 
<br>Cum Christo regnat lucis in arce bonus. Accipite haec animis paschalia munera laetis, 
<br><nobr><sub></sub></nobr> Mittentis memores sitis, et ore pio. Hoc opus, hoc crudum rapuit portator ab igne, 
<br>Ignivomo coctum nec bene sub camino. Vestra, precor, fili, pietas errata repurget, 
<br>Dens illud putridus rodere nec valeat; Aut oculus nigro suffusus felle, per auras
<br>Contendat patulas, spargere more suo.
</p><p>ORATIO SALOMONIS,
QUAM HABUIT IN DEDICATIONE TEMPLI <strong>(II Par. VI,
14 seq.)</strong>.<nobr><sub></sub></nobr> 
</p><p>Domine Deus Israel, non est similis tui Deus in
coelo desuper, et super terram deorsum; qui custodis
pactum et misericordiam servis tuis, qui ambulant
coram te in toto corde suo; qui custodisti servo
tuo David, patri meo, quae locutus es ei. Ore locutus
es, et manibus perfecisti, ut haec dies probat. Nunc
igitur, Domine Deus Israel, conserva famulo tuo David
patri meo quae locutus es ei, dicens: Non auferetur
de te vir coram me, qui sedeat super thronum
Israel, ita tamen, si custodierint filii tui viam suam,
ut ambulent coram me, sicut tu ambulasti in conspectu
<nobr><sub></sub></nobr> meo. Et nunc, Domine Deus Israel, firmentur
verba tua quae locutus es servo tuo David patri meo.
Ergone putandum est quod vere Deus habitet super
terram? Si enim coelum et coeli coelorum te capere
non possunt, quanto magis domus haec, quam aedificavi?
Sed respice ad orationem servi tui, et ad preces
ejus, Domine Deus meus. Audi hymnum et orationem,
quam servus tuus orat coram te hodie, ut
sint oculi tui aperti super domum hanc die ac nocte,
super domum, de qua dixisti: Erit nomen meum
ibi: ut exaudias orationem quam orat ad te servus
tuus in loco isto, ut exaudias deprecationem
servi tui, et populi tui Israel, quodcunque
oraverint in loco isto, et exaudies in loco habitaculi
tui in coelo, et cum audieris, propitius eris. Si
<nobr><sub></sub></nobr> peccaverit homo in proximum suum, et habuerit
aliquod juramentum quo teneatur astrictus, et venerit
propter juramentum coram altari tuo in domum
tuam, tu exaudies in coelo, et facies, et judicabis
servos tuos, condemnans impium, et reddens viam
suam super caput ejus, justificansque justum, et
retribuens ei secundum justitiam suam. Si fugerit
populus tuus Israel inimicos suos, quia peccaturus
est tibi; et agentes poenitentiam, et confitentes nomini
tuo venerint, et adoraverint, et deprecati te
fuerint in domo hac, exaudi in coelo, et dimitte peccatum
populi tui Israel, et reduces eos in terram
quam dedisti patribus eorum. Si clausum fuerit coelum,
et non pluerit propter peccata eorum, et orantes
in loco isto poenitentiam egerint nomini tuo, et a
<nobr><sub></sub></nobr> peccatis suis conversi fuerint propter afflictionem
suam, exaudi eos in coelo, et dimitte peccata servorum
tuorum, et populi tui Israel, {448} et ostende
eis viam bonam, per quam ambulent, et da pluviam
super terram, quam dedisti populo tuo in possessionem.
Fames si oborta fuerit in terra, aut pestilentia,
aut corruptus aer, aut erugo, aut locusta, vel
<nobr><sub></sub></nobr> rubigo, et afflixerit eum inimicus ejus portas obsidens,
omnis plaga, universa infirmitas, cuncta devotio,
et imprecatio, quae acciderit omni homini de
populo tuo Israel, si quis cognoverit plagam cordis
sui, et expanderit manus suas in domo hac, tu exaudies
in coelo, in loco habitationis tuae, et repropitiaberis,
et facies, ut des unicuique secundum omnes
vias suas, sicut videris cor ejus, quia tu nosti solus
cor omnium filiorum hominum, ut timeant te cunctis
diebus quibus vivunt super faciem terrae, quam
dedisti patribus nostris. Insuper et alienigena, qui
non est de populo tuo Israel, cum venerit de terra
longinqua propter nomen tuum (audietur enim nomen
tuum magnum, et manus tua fortis, et brachium
tuum extentum ubique), cum venerit ergo, et oraverit
<nobr><sub></sub></nobr> in hoc loco, tu exaudies in coelo, in firmamento
habitaculi tui, et facies omnia pro quibus invocaverit
te alienigena, ut discant universi populi terrarum
nomen tuum timere sicut populus tuus Israel,
et probent quia nomen tuum invocatum est super
domum hanc quam aedificavi. Si egressus fuerit populus
tuus ad bellum contra inimicos suos, per viam,
quocunque miseris eos, et orabunt te contra viam
civitatis quam elegisti, et contra domum quam aedificavi
nomini tuo, tu exaudies in coelo orationes eorum,
et preces eorum, et facies judicium eorum.
Quod si peccaverint tibi (non est enim homo qui
non peccet), et iratus tradideris eos inimicis suis,
et captivi ducti fuerint in terram inimicorum longe
vel prope, et egerint poenitentiam in corde suo, in
<nobr><sub></sub></nobr> loco captivitatis, et conversi te deprecati fuerint in
captivitate sua dicentes: Peccavimus, inique egimus,
impie gessimus; et reversi fuerint ad te in universo
corde suo, et tota anima sua, in terra inimicorum
suorum ad quam captivi ducti fuerint, et oraverint
te contra viam terrae suae, quam dedisti
patribus eorum, et civitas, quam elegisti, et templi,
quod aedificavi nomini tuo, exaudies in coelo, in firmamento
solii tui orationes eorum, et preces eorum;
et facies judicium eorum, et propitiaberis
populo tuo, qui peccavit tibi, et omnibus iniquitatibus
eorum quibus praevaricati sunt in te, et dabis
misericordiam coram eis qui eos captivos habuerint,
ut misereantur eis. Populus enim tuus est, et haereditas
tua, quos eduxisti de terra Aegypti, de medio
<nobr><sub></sub></nobr> fornacis ferreae, ut sint oculi tui aperti ad deprecationem
servi tui, et populi tui Israel, et exaudies eos
in universis pro quibus invocaverint te. Tu enim
separasti eos tibi in haereditatem de universis populis
terrae, sicut locutus es per Moysen servum tuum,
quando adduxisti Patres nostros de Aegypto, Domine
Deus. 
</p><p>
{449} 
</p><h3>OPUSCULUM QUINTUM.
INTERPRETATIONES NOMINUM HEBRAICORUM
PROGENITORUM DOMINI NOSTRI JESU CHRISTI.
<em>Ex cap.</em> I <em>Evangelii S.</em> Matthaei.</h3>
<p>
</p><h4>MONITUM PRAEVIUM.</h4>
<p><nobr><sub></sub></nobr> Praesens opusculum, in quo Alcuinus nomina Hebraica
progenitorum Salvatoris nostri Jesu Christi,
secundum triplicem sensum, litteralem, allegoricum,
et moralem interpretatur, ex veteri cod. ms. bibliothecae
monasterii S. Emmerami, saeculo IX haud inferiore,
descripsimus, et nunc primo vulgamus.
</p><p>De illius auctore versus qui eidem subjiciuntur,
nos dubitare haud permittunt; Alcuinus enim, solito
sibi more, ibi canit, nomen suum pandit, ac scriptum
hocce regi, Carolo Magno utique, muneris loco offert.
Nullus etiam dubito quin eamdem commentatiunculam
praefixa, ut solebat, epistola dedicatoria,
eidem regi inscripserit, quae tamen in codice nostro
desideratur, nec alibi uspiam comparuit.
</p><p>Concordat hoc scriptum cum homilia in Nativitate
B. Mariae Virginis, inter homilias aestivales Ven.
Bedae tom. VII Oper., edit. Basileensis anni 1563,
pag. 183 (Patrologiae tomo XCIV), et inter Opera
Alcuini a Quercetano edita, pag. 1197, quod scriptores
<nobr><sub></sub></nobr> Hist. lit. Franciae, tom. IV, pag. 341, inter
scripta Alcuino supposita rejecerunt, eo quod nullum
illis pro Alcuino argumentum suppeteret, nondum
viso carmine, nunc primum vulgando. Utrum vero
similiter concordet cum illo opusculo quod Alcuinum
de Genealogia humanitatis Christi scripsisse memorat
Joan. Albertus Fabricius, lib. I Bibliothecae Latinae,
pag. 136, decidi haud potest, donec hoc ipsum
aliquando reperiatur, et prodeat ex Bibliotheca Menarsiana,
ubi pag. 157 recensetur.
</p><p>Porro in laudato cod. ms. S. Emmerami Ratisbonae,
post illas nominum Hebraicorum interpretationes
(interjecto tamen unius paginae spatio vacuo) continuatur
commentarius in integrum Evangelium S.
Matthaei, hoc modo: <em>Christi autem generatio sic
erat.</em> Sicut praedixit, deinceps dicturus erit. <em>Cum esset
disponsata </em>[desponsata] mater Jesu Maria Joseph. Cur
hic sponsum dicit, cum superius virum nominavit?
Et quomodo dicitur vir, cum eam non cognovit?
Quia consuetudo est Scripturae nominare sponsum
<nobr><sub></sub></nobr> virum, et sponsas mulieres appellari; sicut legimus
in Geneseos de filiis Noe et uxores [<em>Sic ms.</em> Leg.,
uxoribus] eorum. Aliter: <em>Cum esset disponsata.</em> Cur
Maria disponsata fuit? Quid necesse fuit ut disponsaretur?
Pro duabus causis; ut Mariae origo per
virum Joseph ostenderetur; et ne discordaret a scriptura
legis, quae dicit, Nemo copuletur in conjugium,
nisi in sua tribu, etc. Et ita porro per integrum
Evangelium; quod opus Alcuino in praefato codice
nostro, manu recentiori saec. XV et in antiquiore catalogo
bibliothecae nostrae, anno 1300 confecto, ascribitur,
his verbis: <em>Albinus super Matthaeum.</em> Quapropter
haud temere quispiam existimare posset,
non has tantum, quas hic edimus, interpretationes,
sed integrum quoque hunc commentarium genuinum
esse Alcuini fetum. Et sane, quisnam alius breve
solum hujus laboris initium ab Alcuino mutuare voluisset,
et non potius idem quoque de suo addidisset?
Stylus quoque a stylo Alcuini non abhorret, quamvis
<nobr><sub></sub></nobr> non ita elaboratus, comptus expolitusque sit, ut in
commentariis suis in S. Joannis Evangelium: quod
fortassis inde evenit quod Alcuinus eidem ultimam
manum non adhibuerit, sed variis aliis laboribus,
senio morbisque impeditus, imperfectum reliquerit.
Nolim tamen de hac re judicium praecipitare, optime
<nobr><sub></sub></nobr> gnarus quam facilis sit error dum de vero auctore
cujusdam vetusti operis, debitis characteribus aptisve
testimoniis destituti, sententia statuenda est.
Quamvis igitur commentationem de nominibus Hebraicis
patriarcharum, seu progenitorum Christi genuinis
opusculis Alcuini accensendam esse sentiam,
quo minus tamen idem de reliquo, qui in eodem
codice sequitur, commentario statui possit, obstat
primo, clausula ejusdem commentationis, seu carmen
illi subjectum, quo insinuari videtur, totum
Alcuini laborem illa interpretatione fuisse absolutum.
Obstat secundo quod apud Balaeum, centuria II Script.
Britanniae; et in Bibliotheca Menarsiana sola commentatio
de Genealogia Christi, non vero integer
aliquis commentarius in Evangelium Matthaei inter
Alcuini opuscula recenseatur. Obstat tertio silentium
tum ipsius Vitae Alcuini scriptoris, tum virorum
eruditorum qui in conquirendis vulgandisque opusculis
Alcuini summam diligentiam impenderunt.
</p><p><nobr><sub></sub></nobr> {450} At enim, ais, Alcuinum in totum Evangelium
sancti Matthaei commentatum fuisse, luculentum
testimonium exstat sancti Anselmi Lucensis,
qui in tractatu contra Guibertum antipapam <em>ex lib.</em> II
<em>Albini super Matthaeum bina loca affert ad demonstrandum,
inquit Canisius</em> (Vet. Monument., edit.
D. Basnagii, tom. III, part. I, pag. 389-491)
facultates Ecclesiae non esse in potestate regis
aut Caesaris. Scripsit igitur Alcuinus super Matthaeum;
idemque opus, in plures libros divisum,
adhuc exstabat aetate sancti Anselmi Lucensis, hoc
est, ad finem saec. XI. Et hoc quidem judicium est
celeberrimorum scriptorum Hist. litt. Franc., tom.
VI, pag. IX. At enim viros alias doctissimos in hoc
suo judicio fuisse deceptos, certissimum habeo. Primo
namque praedicta loca Alcuini non reperiuntur in
tractatu sancti Anselmi contra Guibertum, sed in collectaneis
eidem tractatui subjectis, quae num Anselmi
Lucensis sint, dubitat ipse Canisius, lectorem his
verbis monens: In ms. codice quo usi sumus subjiciebantur
<nobr><sub></sub></nobr> sequentes sententiae ab ipso, <em>ut videtur,
Anselmo ex variis auctoribus collectae.</em> Secundo,
loca illa, in illis collectaneis ex Alcuino allata, integra
ac verbo tenus leguntur libro II Commentarii
ejusdem in Joannem, cap. II, vers. 14-17. Hinc vero
manifestum est ex incuria scriptoris eorumdem Collectaneorum
exaratum fuisse: <em>Albinus in lib.</em> II <em>super
Matthaeum, cum scribere debuisset:</em> <em>Albinus in lib.</em>
II <em>super Joannem.</em> Quapropter testimonium hocce,
ex sancto Anselmo Lucensi allatum, nullius momenti
est pro commentario quodam in Evangelium
sancti Matthaei Alcuino vindicando. Nos ergo rem
dubiam relinquentes ab eodem ex codice nostro
edendo hic abstinemus; neque etiam eidem inter
dubia nunc quidem locum dari volumus, donec ope
alterius codicis, suo tempore fortassis reperiundi, a
mendis plurimis, quae sane lectoribus nauseam multoties
moveant, purgatus, emendatior, quod optamus,
prodire possit. Interea hoc loco non nisi interpretationes
<nobr><sub></sub></nobr> nominum progenitorum Christi ex laudato
codice, cum additamentis et lectionibus variantibus
praedictae homiliae de Nativitate B. Mariae virginis,
quae textui, uncis conclusa, inseruimus, vel inter
notas subjecimus.
</p><p>LIBER GENERATIONIS JESU CHRISTI
FILII DAVID, FILII ABRAHAM, ETC. 
</p><p><nobr><sub></sub></nobr> [
<br>@ <nobr><sub></sub></nobr> Ex homilia de Nativitate beatae Mariae virginis,
apud ven. Bedam. Beatus Matthaeus evangelista, dilectissimi, non
immerito, inter caetera coelestium secretorum animalia,
facie hominis describitur: quia longe ab antiquis
Patribus exordium Evangelii sumens, lucidius
caeteris genealogiam Dominicae humanitatis praenotavit.
Sed sciendum est quia horum omnium nomina
allegorici et moralis sensus pleniter in se contineant
intellectus.]
</p><p>INTERPRETATIO LITTERALIS.
</p><p>Abraham, pater multarum [gentium]. Isaac, gaudium.
Jacob, supplantator. Judas confessio [interpretatur].
Phares divisio. Zara, oriens. Esrom,
sagittam videns. Thamar, palma [dicitur]. Aram,
electus. Aminadab, populus spontaneus. Naasson,
<nobr><sub></sub></nobr> augur fortis. Salmon, sensibilis [accipitur]. Booz, in
ipso fortitudo. Raab, latitudo. Obed, serviens. Ruth,
festinans [subauditur]. Jesse, incensum [<em>Edit.,</em> incendium].
David, manu fortis, vel desiderabilis, Salomon,
pacificus. Urias, lux mea Deus. Bersabee,
filius juramenti [subintelligitur]. Roboam, latitudo
populi. Abia, Pater Dominus. Asa, attollens. Josaphat,
Dominus judicavit [exprimitur]. Joram, excelsus.
Amasias, populus elevatus [<em>Ed.</em> om. Amasias,
<em>etc.</em>]. Ozias, robustus Domini. Joathan, perfectus.
Achaz, apprehensus [<em>Beda, apprehendens</em>]
[dicitur]. Ezechias, fortis Dominus. Manasses, obliviosus.
Amon, fidelis. Josia, salus Domini [interpretatur].
Jechonias, praeparatio Domini. Salathiel,
petitio mea Deus. Zorobabel, iste magister. Abiuth,
<nobr><sub></sub></nobr> pater meus iste [subauditur]. Eliachim, Dei resurrectio.
Azor, adjutus. Sadoc, justus. Jochim [<em>Leg.</em>
Achim], frater meus [subintelligitur]. Heliuth, Deus
meus. Eleazar, Deus meus adjutor. Mathan, donum.
Jacob subplantator [exprimitur]. Joseph, appositus,
sive auctus. Maria, illuminatrix, sive stella maris.
Jesus, Salvator. Christus, unctus [interpretatur].
</p><p>{451} INTERPRETATIO ALLEGORICA.
</p><p>Per hos enim [<em>Edit.,</em> igitur] patriarchas Christus
[Dominus Deus noster] veniebat in mundum; et horum
omnium in seipso allegorice gerebat officium;
et in horum interpretatione nominum nostram designare
voluit salutem. In Abraham ille pater est omnium
credentium, ad quem omnibus clamare licitum
<nobr><sub></sub></nobr> est, et dicere: <em>Abba Pater</em> <strong>(Rom. VIII, 15)</strong>! In Isaac
gaudium omnium fidelium, de quo angelus cecinit:
<em>Ecce annuntio vobis gaudium magnum, quod erit omni
populo</em> <strong>(Luc. II, 10)</strong>. In Jacob supplantator, quia ipse
subnervavit et contrivit diabolum vastatorem humani
<nobr><sub></sub></nobr> generis, et vasa ejus diripuit. In Juda confessio, qui
dixit [<em>Edit.,</em> quia ipse dixit]: <em>Confitebor tibi, Domine,
Pater coeli et terrae</em> <strong>(Matth. XI, 25)</strong>. In Phares divisio,
qui segregat oves ab haedis <strong>(Matth. XXV, 33)</strong>,
[id est, bonos a malis, electos a reprobis]. In Zara
oriens ad nostram salutem, sicut dictum est: <em>Timentibus
nomen Domini orietur sol justitiae </em>[Edit.,
<em>sicut scriptum est:</em> Visitavit nos oriens ex alto] <strong>(Malach.
IV, 2)</strong>. In Esrom sagitta salutis Domini, sicut
dictum est: <em>Sagittae potentis acutae</em> <strong>(Psal. CXIX, 4)</strong>.
In Thamar palma victoriae, [sicut ipse dixit: <em>Confidite,
ego vici mundum</em> <strong>(Joan. XVI, 33)</strong>. In Aram electus,
de quo Pater loquitur: <em>Ecce puer meus, quem
elegi, electus meus, dedi spiritum meum super eum</em>
 <strong>(Isai. XLII, 1)</strong>. In Aminadab populus spontaneus, quia
<nobr><sub></sub></nobr> sponte posuit animam suam pro salute nostra, ut
nos efficeret sibi populum spontaneum, Deoque acceptabilem.
In Naasson augur, id est, propheta, fortis,
cum dicit: <em>Cum venerit Filius hominis in majestate
sua;</em> tunc sedebit in sede majestatis suae <strong>(Matth.
XXV, 31)</strong>, ut judicet orbem in aequitate. In Salmone
sensibilis, id est intellectualis, [de quo scriptum est:
<em>Ipse autem, ut vidit cogitationes eorum</em> <strong>(Luc. XI, 17)</strong>,
et iterum: <em>Dominus novit cogitationes hominum</em> <strong>(Psal.
XCIII, 11)</strong>. Et: <em>Scrutans corda, et renes Deus</em> <strong>(Psal.
VII, 10)</strong>]. Qui dixit Judaeis: <em>Quid cogitatis in cordibus
vestris</em> <strong>(Luc. V, 22)</strong>; qui praeterita et futura, ut
praesentia agnoscit. In Booz robur virtutis ejus exprimitur,
ut ait: <em>Omnia traham ad meipsum</em> <strong>(Joan.
XII, 22)</strong>
<br>@ <nobr><sub></sub></nobr> Edit.: In Booz fortitudo in ipso est, quia a nemine
fortitudinem accepit, de quo dictum est: <em>Dominus</em>
<nobr><sub></sub></nobr> fortis et potens; Dominus potens in praelio <strong>(Psal.
XXIII, 8)</strong>.. In Raab latitudo imperii in Ecclesia designatur
<nobr><sub></sub></nobr> 
<br>@ <nobr><sub></sub></nobr> Edit.: In Raab latitudo potentiae ejus exprimitur,
quem totus non capit orbis, et cujus regni non
erit finis.. In Obeth serviens, quia non venit ministrari,
sed ministrare, sicut - Apostolus dixit: <em>Formam
servi accipiens.</em> In Ruth festinans ad salutem
nostram [qui festinanter vult omnes homines salvos
fieri, et ad agnitionem veritatis venire, dicens in
Evangelio: <em>Poenitentiam agite, appropinquabit enim
regnum coelorum</em> <strong>(Matth. IV, 17)</strong>]. In Jesse incensum
[<em>Edit.,</em> incendium] agnoscitur, qui ait: <em>Ignem veni
mittere in terram </em>[et quid volo, nisi ut ardeat <strong>(Luc.
XII, 49)</strong>]? Et item Joannes dixit de eo: <em>Ipse vos baptizabit
in Spiritu sancto et igni</em> <strong>(Matth. III, 11)</strong>. In
David desiderabilis, quia dictum est: <em>Speciosus forma
prae filiis hominum</em> <strong>(Psal. XLIV, 3)</strong>. [In eodem manu
fortis, quando flagellum de funiculis in manu tenens,
immensam vendentium et ementium multitudinem
<nobr><sub></sub></nobr> ejecit de templo <strong>(Joan. II, 15)</strong>]. Item fortis bellator,
dum diabolum vincebat, et humiliavit [<em>Edit.,</em> vicit et
contrivit] calumniatorem nostrum. In Salomone pacificus,
sicut dixit: <em>Pacem meam do vobis,</em> pacem
<nobr><sub></sub></nobr> meam relinquo vobis <strong>(Joan. XIV, 27)</strong>. Itemque Apostolus
inquit: <em>Ipse est pax nostra, qui fecit utraque
unum</em> <strong>(Ephes. II, 14)</strong>. In Bethsabea, filius juramenti,
de quo dictum est: <em>Juravit Dominus, et non poenitebit
eum;</em> tu es sacerdos in aeternum <strong>(Psal. CIX, 4)</strong>. In
Roboam latitudo fidelis populi, cum ait: <em>Multi ab
oriente et occidente venient, et recumbent cum Abraham,
Isaac et Jacob in regno coelorum</em> <strong>(Matth. VIII,
11)</strong>. In Abia Pater Dominus, qui ait: <em>Nolite vocare
vobis patrem in terra;</em> unus enim est Pater noster
[Edit., <em>vester</em>], qui in coelis est <strong>(Matth. XXIII, 9)</strong>. In
Aza attollens, de quo Joannes: <em>Ecce Agnus Dei, inquit,</em>
<em>qui tollit peccata mundi</em> <strong>(Joan. I, 29)</strong>. In Josaphat
judex, quia <em>ipse judicabit orbem terrae in aequitate</em>
 <strong>(Psal. XCV, 13)</strong> [et ipse est judex vivorum et
<nobr><sub></sub></nobr> mortuorum]. Itemque ait: <em>Pater non judicat quemquam,
sed omne judicium dedit Filio suo</em> <strong>(Joan. V,
22)</strong>. In Joram excelsus, quia ipse ascendit super coelos
coelorum [<em>Edit.,</em> super omnes coelos], [ut adimpleret
omnia: et sicut Psalmista dicit: <em>Excelsus super
omnes gentes et super coelos gloria ejus</em> <strong>(Psal.
CXII, 4)</strong>]. 
<br>@ <nobr><sub></sub></nobr> Edit. om., <em>In Amasia .</em> . . . . solvendique. In Amasia populus elevatus, quia per eum
Ecclesia Dei elevata est, cui dedit potestatem ligandi
{452} solvendique. In Ozia robustus Domini, quia
captivum humanum genus [in robusta manu] captivitate
[<em>Edit.,</em> captivitatem humani generis] liberavit,
et in alta coelorum deduxit. In Joathan, perfectus,
sicut in Evangelio dicit: <em>Nos enim decet implere omnem
justitiam</em> <strong>(Matth. III, 15)</strong>. In Achaz, apprehendens,
<em>qui coelum palmo ponderavit</em> <strong>(Isai. XL, 12)</strong>, et
<nobr><sub></sub></nobr> terram pugillo concludit [<em>Edit.,</em> conclusit]. In Ezechia,
fortitudo Domini, qui ait: <em>Confidite, quia ego vici
mundum</em> <strong>(Joan. XVI, 33)</strong>. Item juxta Apostolum:
<em>Christus est Dei virtus, et Dei sapientia</em> <strong>(I Cor. I, 24)</strong>.
In Manasse obliviosus iniquitatis nostrae, sicut in
Ezechiel legitur: <em>In quacunque die conversus fuerit
peccator ab injustitia sua, omnes iniquitates ejus oblivioni
tradentur </em>[Edit., <em>omnium iniquitatum ejus non
recordabor</em>] <strong>(Ezech. XVIII, 21, 22)</strong>. In Amon fidelis,
qui ait: <em>Petite et dabitur vobis.</em> Item Paulus: ut
misericors fieret, et fidelis pontifex ad Deum <strong>(Hebr.
IX)</strong>. Item Joannes: <em>Qui testis est fidelis</em> <strong>(Apoc. I, 5)</strong>.
In Josia salus Domini, quia <em>omnis quicunque invocaverit
nomen Domini, salvus erit.</em> In Jechonia praeparatio
Domini, qui ait: <em>Si abiero,</em> et praeparavero vobis
<nobr><sub></sub></nobr> locum <strong>(Joan. XIV, 3)</strong>. In Salathiel petitio mea
Deus, qui ait: <em>Pater sancte serva eos, quos dedisti
mihi</em> <strong>(Joan. XVII, 11)</strong>. In Zorobabel magister peccatorum
et publicanorum, ut eos ab errore vitae [<em>Edit.,</em>
viae] suae revocaret. [Et sicut ipse ait: <em>Nec vocemini
magistri, quia magister vester unus est Christus</em> <strong>(Matth.
XXIII, 10)</strong>]. In Abiuth pater meus iste, quia dixit:
<em>Ego et Pater unum sumus</em> <strong>(Joan. X, 30)</strong>; et qui [<em>Edit.,</em>
quia ipse] est Pater et caput omnium credentium.
In Eliachim Domini resurrectio, ut ait: [<em>Ego sum</em>
<nobr><sub></sub></nobr> resurrectio et vita,] qui credit in me, non morietur in
aeternum; sed ego resuscitabo eum in novissimo die
<strong>(Joan. XI, 25)</strong>. In Azur [Azor] adjutus, ut ait: <em>Non
sum solus, quia Pater mecum est</em> <strong>(Joan. VIII, 16, 29)</strong>;
ipse est adjutor omnium sperantium. [Et: <em>Qui misit
me, mecum est, et non reliquit me solum</em>]. Et iterum:
Opera quae ego facio, a meipso non facio; <em>sed Pater,
qui mecum est, ipse facit opera</em> <strong>(Joan. XIV, 10)</strong>. In
Sadoch justus, sicut scriptum est: <em>Ut sit ipse justus,
et justificans eos qui in fide sunt Abrahae</em> <strong>(Rom. III, 26)</strong>.
In Jochim [<em>Leg.</em> Achim] frater meus, ut ait: <em>Quicunque
fecerit voluntatem Patris mei, ipse est frater meus,
et mater mea, et soror mea</em> <strong>(Matth. XII, 50)</strong>. In Eliuth
Deus meus, qui ex nostra infirmitate dixit ad Patrem:
<em>Deus Deus meus, ad te de luce vigilo,</em> ut ad te resurgam
<nobr><sub></sub></nobr> 
<br>@ <nobr><sub></sub></nobr> Edit.: In Eliud Deus meus, quia ipse est Deus
ex substantia Patris ante saecula genitus, qui in patibulo
crucis dixit: Eli, Eli, hoc est: Deus meus, Deus
<nobr><sub></sub></nobr> meus <strong>(Matth. XXVII)</strong>.. In Eleazar Deus meus adjutor, et omnium in
se credentium protector, qui dixit: <em>Qui misit me Pater
mecum est,</em> et non relinquit me solum
<br>@ <nobr><sub></sub></nobr> Edit.: In Eleasar Deus meus adjutor, quia ipse
adjutor in opportunitatibus, in tribulatione, et protector
omnium sperantium in se <strong>(Psal. IX)</strong>. <strong>(Joan.
VIII, 29)</strong>. In Mathan donum, quia per ipsum Deus Pater
omnia debita perdonavit nobis; et ipse <em>ascendens
in altum </em>[captivam duxit captivitatem] dedit dona hominibus
<strong>(Psal. LXVII, 19; Ephes. IV, 8)</strong>. In Jacob,
quod antea dixi, supplantator antiqui hostis nostri;
quia suis fidelibus dedit potestatem <em>calcandi super
serpentes, et scorpiones, et super omnem virtutem inimici</em>
 <strong>(Luc. X, 19)</strong>. In Joseph auctus, [cui dedit Pater
<em>gentes in haereditatem suam, et in possessionem suam
terminos terrae</em> <strong>(Psal. II, 8)</strong>] vel, augmentum vitae
aeternae, ut ipse dixit: <em>Ego veni, ut vitam habeant, et
abundantius habeant</em> <strong>(Joan. X, 10)</strong>. In sancta autem et
<nobr><sub></sub></nobr> perpetua virgine Maria, de qua natus est, stella maris,
et lux hujus saeculi [ipse est, sicut ipse ait: <em>Ego
sum lux mundi</em> <strong>(Joan. VIII, 12)</strong>] <em>qui illuminat omnem
hominem venientem in hunc mundum</em> <strong>(Joan. I, 9)</strong>. In
proprio nomine Jesu salutaris vel Salvator est, angelo
exponente, qui ait: <em>Ipse enim salvum faciet populum
suum a peccatis eorum</em> <strong>(Matth. I, 21)</strong>. Idem
vero Christus, id est unctus, appellatus est, quem
unxit Deus in humanitate oleo laetitiae, id est, unctione
sancti Spiritus, in sacerdotem, et regem sempiternum:
quatenus Christianos, ex suo nomine vocatos,
per id quod Salvator est, a peccatis salvaret;
per id quod sacerdos est, Deo Patri reconciliaret; per
id quod rex est, in regnum sempiternum collocaret.
Ipse [<em>Ipse enim, et caetera, usque:</em> <em>Amen,</em> omissa in
<nobr><sub></sub></nobr> Edit. Querc.] enim per istas quadraginta duas mansiones
venit in mundum, ut nos per istas quoque in
terram viventium, aeternae promissionis introducat;
ubi in coelesti Hierusalem, perpetua pace gaudentes,
regnaturi erimus in saecula saeculorum. Amen.
</p><p>{453} INTERPRETATIO MORALIS.
</p><p>Moraliter hae quoque interpretationes nominum
ad nostram aedificationem multimodis pertinere noscuntur.
Sicut Christus ubique nostrae salutis gerebat
<nobr><sub></sub></nobr> causam, ita et patriarcharum nomina nostrum
designant profectum. In Abraham, ut patres simus
multarum virtutum; et haereditatis jure multiplicationem
bonorum operum possideamus. In Isaac
gaudium habeamus in Domino [et non in hoc mundo,
juxta hoc, quod ipse dixit: <em>Gaudete, quod nomina
vestra scripta sunt in coelo</em> <strong>(Luc. X, 20)</strong>]. Et
juxta Apostolum: <em>Gaudete in Domino semper;</em> iterum
dico gaudete <strong>(Philip. IV, 4)</strong>. In Jacob, ut supplantatores
simus vitiorum nostrorum, et carnalium desideriorum;
et diaboli potestatem victrici pede calcemus
[<em>Edit.,</em> et carnale desiderium vivaci pede a
diaboli potestate calcemus]. In Juda ut [secundum
Psalmistam], praeveniamus faciem Domini in confessione,
et confiteamur nomini sancto ejus, et laudemus
<nobr><sub></sub></nobr> eum in saecula saeculorum <strong>(Psal. XCIV, 2)</strong>. In Phares,
ut dividamus nos ab impiis, ut actus nostros ab
eorum societate secernamus [et abstrahamus ab
omni fratre ambulante in quiete; et non communicemus
operibus ejus malis]. In Zara, ut Lucifer verus
oriatur in cordibus nostris, et Sol justitiae
splendeat ubique in cordibus nostris [<em>Edit.,</em> ubique
in nobis], [<em>et luceat lux nostra coram hominibus,
ut videant opera nostra bona et glorificent Patrem nostrum
qui in coelis est</em> <strong>(Matth. V, 16)</strong>]. In Esrom, ut
sagittae simus salutis Domini, ut de nobis dici possit:
<em>Sagittae potentis acutae</em> <strong>(Psal. CXIX, 4)</strong>. [In Thamar,
ut cum palma victoriae pompas diaboli, et concupiscentias
mundi superemus, propter eum, qui
dilexit nos.] In Aram, ut electi Dei simus, <em>et simus</em>
<nobr><sub></sub></nobr> genus electum [gens sancta, populus acquisitionis;
et annuntiemus virtutes ejus, qui de tenebris
nos vocavit in admirabile lumen suum <strong>(I Petr. II, 9)</strong>]:
regale sacerdotium Christo; et excelsi simus meritis.
In Aminadab, ut spontaneus Domini populus
simus, in aedificatione corporis sui [<em>Edit.,</em> corporis
Christi]. In Naasson, ut mundanis auguriis gentilium
derelictis, promissis divinis fidem adhibeamus.
In Salmon, ut sensibiles, id est, intellectuales veritatis
Dei, et docibiles [et factores] inveniamur:
[<em>quia non auditores legis, sed factores justificabuntur</em>
 <strong>(Rom. II, 13)</strong>]. In Booz, ut confiteamur Deo,
<nobr><sub></sub></nobr> et viriliter agamus, in Christo triumphantes aereas
potestates
<br>@ <nobr><sub></sub></nobr> Edit.: In Booz, ut juxta Apostolum confortemur
in Domino, et in potentia virtutis ejus; succincti
lumbos nostros in veritate; induti lorica justitiae,
<nobr><sub></sub></nobr> sumentes scutum fidei, et galeam salutis, et gladium
spiritus, quod est verbum Dei <strong>(Ephes. VI, 10)</strong>. [In Rahab, ut latum mandatum Domini
nimis diligenter observantes, Dominum Deum
ex toto corde, tota anima, tota virtute diligamus,
et proximum sicut nosmetipsos amplectamur]. In
Obeth, ut serviamus in laetitia per spiritum amoris,
et dilectione sancta
<br>@ <nobr><sub></sub></nobr> Edit.: In Obeth, ut serviamus Domino per
spiritum timoris et dilectione sancta, quatenus rationabile
sit obsequium nostrum, et acceptabile fiat
sacrificium nostrum. [In Ruth, ut festinantes ingredi
in illam requiem, id est, in coelestem Jerusalem,
<em>dum tempus habemus, operemur bonum ad omnes</em>
 <strong>(Gal. VI, 10)</strong>: <em>quia non habemus hic manentem civitatem,
sed futuram inquirimus</em> <strong>(Hebr. XIII, 14)</strong>]. In
Jesse, ut incensum orationum nostrarum in ara
cordis nostri [in spiritu contribulato, et humiliato]
offeramus Deo, dicente Propheta [<em>Edit.,</em> cum Psalmista
dicentes]: <em>Dirigatur oratio mea sicut incensum</em>
<nobr><sub></sub></nobr> in conspectu tuo <strong>(Psal. CXL, 2)</strong>. In David, ut
desiderabiles efficiamur Deo nostro; et fortes simus
manu contra Goliam spiritalem pugnantes
<br>@ <nobr><sub></sub></nobr> Edit.: In David, ut manu fortes contr