hujus mundi videt.</em> Si autem ambulaverit
<nobr><sub></sub></nobr> in nocte, offendit, quia lux non est in eo. «De
die quidem locutus est, sed ad nostram intelligentiam
[<em>Aug.,</em> in nostra intelligentia], quasi adhuc nox
est. Invocemus diem, ut repellat noctem, et cor lumine
illustret. Quid enim Dominus dicere voluit?
Quantum mihi videtur, quantum subjacet [<em>Aug.,</em>
sublucet] altitudo, profunditasque sententiae, redarguere
voluit dubitationem illorum et infidelitatem.
voluerunt enim consilium dare Domino ne moreretur,
qui venerat mori, ne ipsi morerentur. Sic
etiam quodam alio loco Petrus sanctus diligens
Dominum, sed adhuc non plene intelligens cur venisset,
timuit ne moreretur, et vitae displicuit, id
est, ipsi Domino <strong>(Matth. XVI, 22)</strong>. Cum ergo vellent
<nobr><sub></sub></nobr> dare consilium homines Deo, discipuli magistro,
servi domino, aegroti medico, corripuit eos et ait:
<em>Nonne duodecim horae sunt diei? Si quis ambulaverit
in die, non offendit.</em> Me sequimini, si non vultis offendere;
nolite mihi consilium dare, quos a me consilium
oportet accipere. Quo ergo pertinet: <em>Nonne
duodecim horae sunt diei? Quia ut diem se esse ostenderet,
duodecim discipulos elegit.</em> Si ergo sum, inquit,
dies, et vos horae, nunquid horae diei consilium
dant? Horae diem sequuntur, non horas dies. Si ergo
<nobr><sub></sub></nobr> illi horae, quid ibi Judas; et ipse inter duodecim horas?
Si hora erat, lucebat; si lucebat, quomodo diem ad
mortem tradebat? Sed Dominus in hoc verbo, non
ipsum Judam, sed successorem ipsius praevidebat.
Juda enim cadente, successit Matthias, et duodenarius
numerus mansit <strong>(Act. I, 26)</strong>. Non enim frustra
duodecim discipulos elegit, nisi quia ipse spiritalis
est dies. Sequantur ergo horae diem, praedicent horae
diem, horae illustrentur a die, horae illuminentur a
die, et per horarum praedicationem credat mundus
in diem. Hoc ergo ait de compendio: Me sequimini,
si non vultis errare. <strong>(VERS. 11.)</strong> <em>Et post hoc dicit
eis:</em> Lazarus amicus noster dormit, sed vado, ut a
somno excitem eum. Verum dixit. Sororibus mortuus
erat, Domino dormiebat. Hominibus mortuus erat,
<nobr><sub></sub></nobr> qui eum suscitare non poterant: nam Dominus tanta
facilitate suscitabat de sepulcro, quanta tu non excitas
dormientem de lecto. Ergo secundum potentiam
suam dixit dormientem, quia et alii mortui dicti sunt
in Scripturis saepe dormientes, sicut Apostolus dicit:
<em>De</em> dormientibus autem nolo {574} <em>vos ignorare, fratres,
ut non contristemini, sicut et caeteri, qui spem non
habent</em> <strong>(I Thess. IV, 22)</strong>. Ideo et ipse dormientes appellavit,
quia resurrecturos pronuntiavit» [<em>Aug.,</em> praenuntiavit].
Et in alio loco: <em>Omnes quidem dormiemus,
sed non omnes resurgemus</em>
<br>@ <nobr><sub></sub></nobr> In Vulgata ita legitur: <em>Omnes quidem resurgemus,
sed non omnes immutabimur.</em> Alcuinus hic secutus
fuisse videtur quosdam codices Graecos ac Latinos,
in quibus etiam loco <em>omnes quidem resurgemus
legitur:</em> <em>Omnes quidem dormiemus.</em> Vid. Hieron.
<nobr><sub></sub></nobr> epist. 119 ad Minervium et Alexandrum, et Augustinum
libr. XX de Civit. Dei, cap. 20. Mendum tamen
hic cubat in verbis: <em>Non omnes resurgemus.</em> Legendum
vero: <em>Non omnes immutabimur.</em> <strong>(I Cor. XV, 51)</strong>;
mortem nostram dormitionis nomine significans.
Nam corpus dum deseritur ab anima, dormit in
sepulcro, resuscitandum in novissimo die: «Animae
vero, dum deserunt corpora, diversas receptiones
<nobr><sub></sub></nobr> habent: gaudium bonae, malae tormenta; sed cum
facta fuerit resurrectio, et bonorum gaudium amplius
erit, et malorum tormenta graviora, quando
cum corpore torquebuntur.» Dum Dominus de dormitione
amici dixerat discipulis, «responderunt quomodo
intellexerunt. (VERS. 12, 13, 14, 15.) <em>Domine,
si dormit, salvus erit.</em> Solent enim esse somni aegrotantium
salutis indicium. <em>Dixerat autem Jesus de
morte ejus;</em> illi autem putaverunt quia de dormitione
somni diceret. Tunc ergo dixit eis Jesus manifeste.
Subobscure enim dixerat, <em>dormit.</em> Ait ergo manifeste:
<em>Lazarus mortuus est, et gaudeo propter
vos, ut credatis quia non eram ibi, sed scio quia
mortuus est.</em> Aeger enim, non mortuus fuerat
<nobr><sub></sub></nobr> nuntiatus. Sed quid lateret eum qui creaverat et
ad cujus manus anima morientis exierat? Hoc est
quod ait: <em>Gaudeo propter vos, ut credatis quia non
ibi eram:</em> ut jam inciperent admirari, quia Dominus
potuit dicere mortuum, [quod] nec viderat,
nec audierat. Ubi sane meminisse debemus, quod
adhuc etiam ipsorum discipulorum qui in eum jam
crediderant, miraculis aedificabatur fides: non ut ea
quae non erat, esse inciperet, sed ut ea quae jam
esse coeperat, cresceret; quamvis tali verbo usus
<nobr><sub></sub></nobr> sit, quasi tunc credere inciperent. Non enim ait:
<em>Gaudeo propter vos, ut vestra fides augeatur sive
firmetur;</em> sed <em>ut credatis:</em> quod intelligendum est,
ut amplius robustiusque credatis.
</p><p>VERS. 16, 17.---<em>Sed eamus ad eum.</em> Dixit ergo Thomas,
qui dicitur Didymus, ad condiscipulos suos: Eamus
et nos, ut [Al., <em>et</em>] moriamur cum eo. Venit itaque
Jesus, et invenit eum quatuor dies jam in monumento habentem.
«De quatuor diebus multa quidem dici possunt,
sicut se habent obscura Scripturarum, quae pro
diversitate intelligentium multos sensus pariunt. «Dicamus
et nos quid nobis videatur significare mortuus
quatriduanus. Quomodo enim in illo caeco intelligimus
quodammodo humanum genus, sic forte et in
isto mortuo multos intellecturi sumus: diversis enim
<nobr><sub></sub></nobr> modis una res significari potest. Homo quando nascitur,
jam cum morte nascitur, quia de Adam peccatum
trahit. Unde dicit Apostolus: <em>Per unum hominem
peccatum intravit in mundum, et per peccatum
mors:</em> et ita in omnes homines pertransiit, in quo
omnes peccaverunt <strong>(Rom. V, 12)</strong>. Ecce habes unum
diem mortis, peccatum, quod homo trahit de mortis
propagine. Deinde crescit, incipit accedere ad rationales
annos, ut legem sapiat naturalem, quam homines
[<em>Ms.,</em> omnes] habent in corde fixam: quod tibi
fieri non vis, alii ne feceris. Nunquid hoc de paganis
dicitur [<em>Aug.,</em> de paginis discitur], et non in natura
ipsa quodammodo legitur? Furtum vis pati? utique
non vis. Ecce lex in corde tuo: quod non vis pati,
facere noli. Et hanc legem transgrediuntur homines:
<nobr><sub></sub></nobr> ecce alter dies mortis. Data est etiam lex divinitus
per famulum Dei Moysen: dictum est illis [<em>Aug.</em> et
Ms., illic]: <em>Non occides;</em> non moechaberis; non falsum
testimonium dices; honora patrem et matrem;
non concupisces rem proximi tui <strong>(Exod. XX, 13, seq.)</strong>.
Ecce lex scripta est, et ipsa contemnitur: adde
[<em>Aug.,</em> ecce] tertium diem mortis. Quid restat? Venit
ad Evangelium, praedicatur regnum coelorum,
diffamatur ubique Christus, minatur gehennam, vitam
promittit aeternam, et ipse contemnitur. Transgrediuntur
homines Evangelium: ecce quartus dies
mortis. Merito jam putet. Nunquid et talibus neganda
est misericordia? Absit. Etiam ad tales Dominus
excitandos non dedignatur accedere. (VERS. 19, 20.)
<em>Multi autem ex Judaeis venerant ad Martham et</em>
<nobr><sub></sub></nobr> Mariam, ut consolarentur {575} <em>eas de fratre suo.</em>
Martha ergo, ut cognovit quia Jesus venit, occurrit
illi. Maria autem domi sedebat. (VERS. 21, 22.) <em>Dixit
ergo Martha ad Jesum:</em> Domine, si fuisses hic, frater
meus non esset mortuus. Sed et nunc scio, quia quaecunque
poposceris a Deo, dabit tibi Deus. «Non
dixit: Sed et modo rogo te, ut suscites fratrem meum.
Unde enim sciebat si frater ejus resurgeret, quod
utile fuerat [<em>Al.,</em> ut si ille adesset. <em>Aug.,</em> si fratri
ejus resurgere utile fuerit]? Hoc tantum dixit: Scio,
quia potes; si vis, facis: utrum autem facies [<em>Ms.,</em>
facias], judicii tui est, non praesumptionis meae. <em>Sed
et nunc scio, quia quaecunque poposceris a Deo dabit
tibi Deus.</em>
</p><p><nobr><sub></sub></nobr> VERS. 23-25.---<em>Dicit illi Jesus:</em> Resurget frater
tuus. Dicit ei Martha: Scio quia resurget in resurrectione
in novissimo die. De illa resurrectione secura
sum: de hac incerta sum. <em>Dicit ei Jesus:</em> Ego sum
resurrectio et vita. Dicis: <em>Resurget frater meus in
novissimo die;</em> verum est: sed per quem tunc resurget,
potest et modo resurgere, <em>quia ego sum resurrectio
et vita.</em> Ideo resurrectio, quia vita: [quia] <em>qui credit
in me, non morietur in aeternum.</em> «Quid est hoc?
<em>Qui credit in me, etiam si mortuus fuerit, vivet:</em> sicut
Lazarus mortuus est, et vivit; quia non est Deus
mortuorum, sed vivorum. De olim mortuis patribus,
hoc est, de Abraham, de Isaac, de Jacob, tale responsum
Judaeis dedit. <em>Ego sum Deus Abraham,
</em>[et Deus Isaac] et Deus Jacob <strong>(Exod. III, 6)</strong>. <em>Non est</em>
<nobr><sub></sub></nobr> Deus mortuorum, sed vivorum <strong>(Matth. XXII, 32)</strong>:
omnes enim illi vivunt. Crede ergo, et si mortuus
fueris, vives; si autem non credis, et cum vivis,
mortuus es. Unde est ergo mors in anima? Quia
non est fides in ea. Unde est mors in corpore? Quia
non est ibi anima. Ergo animae tuae vita [<em>Ms.,</em> anima]
fides est.» Sicut anima corporis vita est corporis,
ita fides animae vita est animae. «<em>Qui credit in me,</em>
inquit, <em>etiam</em> si mortuus fuerit in carne, <em>vivet in
anima, donec resurget caro, nunquam postea moritura.</em>
Hoc est, <em>qui</em> credit in me, licet moriatur, <em>vivet:</em>
et omnis qui vivit in carne, <em>et credit in me,</em> et si
morietur ad tempus propter mortem carnis, <em>non
morietur in aeternum propter vitam spiritus et immortalitatem
resurrectionis.</em> Hoc est quod ait:
<nobr><sub></sub></nobr> <strong>(VERS. 26.)</strong> <em>Et omnis qui vivit et credit in me, non
morietur in aeternum.</em>
</p><p>VERS. 27.---<em>Credis hoc? Ait illi:</em> Utique, Domine.
Ego credidi quia tu es Christus Filius Dei, qui in
hunc mundum venisti. Quando hoc credidi [<em>Aug.</em> repetit
voc. credidi] quia tu es resurrectio, credidi quia
tu es vita, credidi quia qui credit in te, et si moriatur,
vivet; et qui vivit et credit [in te], non morietur
in aeternum. <strong>(VERS. 28.)</strong> <em>Et cum haec dixisset, abiit
et vocavit Mariam sororem suam silentio, dicens:</em>
Magister adest, et vocat te. Advertendum est, quemadmodum
suppressam vocem silentium nuncupavit.
Nam quomodo siluit, quae dixit: <em>Magister adest, et
vocat te? Advertendum est etiam quemadmodum
evangelista non dixerit,</em> ubi vel quando vel quomodo
<nobr><sub></sub></nobr> Mariam Dominus vocaverit. Ut hoc in verbis Marthae
potius intelligeretur, narrationis veritatem servat
[<em>Ms.,</em> veritate. <em>Aug.,</em> brevitate servata]. (VERS. 29-31.)
<em>Illa ut audivit, surgit cito, et venit ad eum.</em> Nondum
venerat Jesus in castellum, sed erat adhuc in illo loco,
ubi occurrerat ei Martha. Judaei igitur qui erant cum
illa in domo, et consolabantur eam, cum vidissent
Mariam, quia cito surrexit et exiit, secuti sunt eam,
dicentes: Quia vadit ad monumentum, ut ploret ibi.
Quare hoc pertinuit [ad] evangelistam narrare? [Ut]
videamus quae occasio fecerit ut plures ibi essent,
quando Lazarus resuscitatus est. Putantes enim
Judaei, propterea illam festinare, ut doloris sui solatium
lacrymis quaereret, secuti sunt eam, ut tam
<nobr><sub></sub></nobr> grande miraculum quatriduani mortui resurgentis
testes plurimos inveniret. (VERS. 32-34.) <em>Maria ergo
cum venisset ubi erat Jesus, videns eum, cecidit ad
pedes ejus, et dixit ei:</em> Domine, si hic fuisses, frater
meus non esset mortuus. Jesus ergo, ut vidit eam
plorantem, et Judaeos qui cum illa erant plorantes,
fremuit spiritu, et turbavit semetipsum, et dixit: Ubi
posuistis eum? Aliquid nobis insinuavit fremendo
spiritu, et turbando seipsum. Quis enim eum posset
nisi ipse [<em>Ms.,</em> seipsum] turbare? Itaque primo hic
attendite potestatem, et sic inquirite significationem.
Turbaris tu nolens, turbatur Christus, quia voluit.
Esurivit Jesus, verum est, quia voluit; dormivit
Jesus, verum est, quia voluit; contristatus est Jesus,
verum est, sed quia voluit; mortuus est Jesus, verum
<nobr><sub></sub></nobr> est, sed quia voluit. In illius potestate erat sic vel
sic affici [vel non sic affici]. Verbum [<em>Al.,</em> Veram]
enim {576} animam suscepit, et carnem, totius hominis
sibi coaptans in personae unitate naturam.
Nam et animae apostolorum Pauli et Petri verbo
illustratae sunt
<br>@ Ms.: «Nam et anima Apostoli verbo illustrata est, anima Pauli et anima Petri verbo illustrata
est.»; aliorum apostolorum, sanctorum,
prophetarum Verbo illustratae sunt animae: sed de
nulla dictum est: <em>Verbum caro factum est;</em> de nullo
dictum est: <em>Ego et Pater unum sumus.</em> Anima Christi
et caro Christi, cum Verbo Dei una persona est,
unus Christus est. Ac per hoc ubi summa potestas,
ibi secundum voluntatis nutum turbatur infirmitas.
Hoc est, <em>turbavit semetipsum.</em> Dixi potestatem, attende
significationem. Magnus reatus est, quem mortis
quatriduanae illa significat sepultura [<em>Aug.,</em> Magnus
<nobr><sub></sub></nobr> reus est, quem mortis quatriduum, et illa
significat sepultura]. Quid est ergo quod turbat semetipsum
Christus, nisi ut significet tibi quomodo
turbari tu debeas, cum tanta mole peccati gravaris
et premeris? Attendisti enim te, vidisti te reum;
computasti tibi: Illud feci, et pepercit Deus; illud
commisi, et distulit me; Evangelium audivi, et contempsi.
Dic, dic lacrymando, baptizatus sum, et iterum
ad eadem revolutus sum: quid facio? quo eo?
unde evado? Quando ista dicis, jam fremit Christus,
quia fides fremit. In voce frementis apparet spes
resurgentis. Ubi ipsa fides intus, ibi est Christus
fremens; si fides in nobis, Christus in nobis. Quid
enim aliud ait Apostolus: <em>Habitare Christum per
fidem in cordibus vestris</em> <strong>(Ephes. III, 17)</strong>? Ergo si
<nobr><sub></sub></nobr> fides tua in Christo [<em>Ms.,</em> de Christo], Christus est
in corde tuo.» Ergo fremat Christus in corde tuo.
Flevit ergo Christus amicum mortuum, quem venit
resuscitaturus. Quare enim flevit, nisi quia hominem
flere docuit oppressum pondere peccatorum? «Quare
fremuit et turbavit semetipsum, nisi quia fides hominis
sibi merito displicentis fremere admodum debet
in accusationem malorum operum, ut violentiae
poenitentis [<em>Aug.,</em> poenitendi] cedat consuetudo peccandi?
Et dixit: <em>Ubi posuistis eum? «Scis quia
mortuus sit, et ubi sepultus ignoras? Et ista significatio
est.</em> Non ausus sum dicere, nescit: quid enim
<nobr><sub></sub></nobr> ille nescit? Sed quasi nescit. Unde hoc probamus?
Dominum audi dicturum in judicio: <em>Non novi vos,
discedite a me</em> <strong>(Matth. VII, 23)</strong>. Quid est, <em>Non vos
novi? Non vos video in luce mea, non vos video in
illa justitia quam novi.</em> Sic et hic tanquam nesciens
talem peccatorem, dixit: <em>Ubi posuistis eum? Talis
est vox Dei in paradiso, posteaquam peccavit Adam,</em>
<em>Ubi es</em> <strong>(Gen. III, 9)</strong>?
</p><p><em>Dicunt ei:</em> Domine, veni et vide. Quid est, <em>vide?
Miserere.</em> Videt enim Dominus, quando miseretur.
Unde illi dicitur: <em>Vide humilitatem meam, et laborem
meum, et dimitte omnia peccata mea</em> <strong>(Psal. XXIV, 18)</strong>.
(VERS. 35, 36.) <em>Lacrymatus est Jesus.</em> Dixerunt ergo
Judaei: Ecce quomodo amabat eum. Quid est, <em>amabat
eum? Non veni vocare justos,</em> sed peccatores in
<nobr><sub></sub></nobr> poenitentiam. <strong>(VERS. 37.)</strong> <em>Quidam autem dixerunt ex
ipsis:</em> Non poterat hic qui aperuit oculos caeci, facere
ut hic non moreretur? Qui noluit facere ut non moreretur,
plus est quod facturus est, ut mortuus suscitetur.
<strong>(VERS. 38.)</strong> <em>Jesus rursus fremens in semetipso,
venit ad monumentum.</em> Fremit et in te, si disponis
reviviscere. Omni homini dicitur, qui premitur pessima
consuetudine: <em>Venit ad monumentum.</em> Erat
autem spelunca, et lapis superpositus erat ei. Mortuus
sub lapide, reus sub lege. Scitis enim quia lex, quae
data est Judaeis, in lapide scripta est <strong>(Exod. XXXI, 18)</strong>.
Omnes autem rei sub lege sunt: bene viventes enim
in lege non sunt [<em>Aug.,</em> cum lege sunt]. Justo lex
posita non est <strong>(I Tim. I, 9)</strong>. Quid est ergo lapidem
removere? Gratiam praedicare. Apostolus enim Paulus
<nobr><sub></sub></nobr> ministrum se dicit novi testamenti, non litterae,
sed spiritus. Nam <em>littera,</em> inquit, <em>occidit, spiritus autem
vivificat</em> <strong>(II Cor. III, 6)</strong>. Littera occidens, quasi
lapis est premens. (VERS. 39, 40.) <em>Removete, inquit,</em>
<em>lapidem.</em> Removete legis pondus, gratiam praedicate.
<em>Dicit ei Martha, soror ejus qui mortuus fuerat:</em> Domine,
jam fetet, quatriduanus enim est. Dicit ei Jesus:
Nonne dixi tibi, quoniam si credideris, videbis gloriam
Dei? «Quid est, <em>videbis gloriam Dei? Quia et
putentem et quatriduanum suscitat.</em> Omnes enim
peccaverunt, et egent gloria Dei <strong>(Rom. III, 23)</strong>. Et
ubi abundavit peccatum, superabundavit gratia <strong>(Rom.
V, 20)</strong>.
</p><p>(VERS. 41-43).---<em>Tulerunt ergo lapidem.</em> Jesus
autem elevatis sursum oculis dixit: Pater, gratias ago
<nobr><sub></sub></nobr> tibi, quoniam audisti me. Ego autem sciebam, quia
semper me audis, sed propter populum qui circumstat,
dixi, ut credant quia tu me misisti. Haec cum dixisset,
{577} <em>voce magna clamavit.</em> «Fremuit, lacrymavit,
voce magna clamavit. Quam difficile surgit, quem
moles malae consuetudinis premit. Sed tamen surgit,
occulta gratia intus vivificatus: surgit post vocem
magnam. Quid est factum? <strong>(VERS. 44.)</strong> <em>Voce magna
clamavit:</em> Lazare, veni foras. Et statim prodiit qui
fuerat mortuus, ligatus pedes et manus institis, et
facies illius sudario erat ligata. Quomodo processit
ligatis pedibus miraris, et non miraris quia resurrexit
<nobr><sub></sub></nobr> quatriduanus? In utroque potentia Domini erat,
non vires mortui. Processit, et adhuc ligatus est:
adhuc involutus, tamen foras jam processit. Quid
significat? Quando contemnis, mortuus jaces; et si
tanta quanta dixi contemnis, sepultus jaces: quando
confiteris [surgis], tunc procedis. Quid est enim
procedere, nisi ab occultis velut exeundo manifestari?
Sed ut confitearis, Deus facit voce magna clamando,
id est, magna gratia vocando. Ideo cum processisset
mortuus adhuc ligatus, confitens et adhuc reus, ut
solverentur peccata ejus, ministris hoc dixit Dominus:
<em>Solvite illum, et sinite abire.</em> Quid est, <em>Solvite,
et sinite abire? Quae solveritis in terra, erunt soluta
et in coelis.</em>» Potuit enim ligamenta solvere, qui
mortuum resuscitavit: sed propter unitatem sanctae
<nobr><sub></sub></nobr> Dei Ecclesiae, et individuam charitatem, dicitur ministris,
id est, discipulis Christi: <em>Solvite eum, quia
sine unitate catholicae fidei et charitate ecclesiasticae
sanctitatis, peccata non solvuntur.</em> (VERS. 45, 46.)
<em>Multi autem ex Judaeis, qui venerant ad Mariam, et
viderunt quae fecit Jesus, crediderunt in eum.</em> Quidam
autem ex ipsis abierunt ad Pharisaeos, et dixerunt
quae fecit Jesus. «Non omnes ex Judaeis qui convenerant
ad Mariam, crediderunt: sed tamen multi.
<em>Quidam vero ex eis, sive ex Judaeis qui convenerant,</em>
sive ex eis qui crediderant, <em>abierunt ad Pharisaeos,
et dixerunt eis quae fecit Jesus;</em> sive annuntiando, ut
et ipsi crederent; sive potius prodendo, ut saevirent.
Sed quomodolibet, et a quibuslibet, ad Pharisaeos
ista prolata sunt.
</p><p>
</p><h4>CAPUT XXVIII.</h4>
<em>Pontifices adversus eum concilium colligunt, in quo
Caiphas, unum debere pro populo mori, ne cuncti
perirent, prophetizat.</em> Et ante sex dies Paschae de
unguenti super pedes Domini profusi pretio murmur
arguitur Judae.<nobr><sub></sub></nobr> 
<p>VERS. 47.---<em>Collegerunt ergo pontifices et Pharisaei
concilium, et dicebant:</em> Quid faciemus? «Nec tamen
dicebant, credamus. Plus enim perditi homines cogitabant
quomodo nocerent ut perderent, quam quomodo
sibi consulerent ne perirent: et tamen timebant,
et quasi consulebant. <strong>(VERS. 48.)</strong> <em>Dicebant
enim:</em> <em>Quid faciemus? Quia hic homo multa signa
facit:</em> si dimittimus eum sic, omnes credent in eum,
et venient Romani, et tollent nostrum locum et gentem.
<nobr><sub></sub></nobr> Temporalia perdere noluerunt [<em>Aug.,</em> timuerunt], et
vitam aeternam non cogitaverunt; ac sic utrumque
amiserunt. Nam et Romani post Domini passionem
et glorificationem tulerunt eis locum et gentem, et
pugnando [<em>Aug.,</em> expugnando] et transferendo; et
illud eos sequitur quod alibi dictum est: <em>Filii autem
regni hujus ibunt in tenebras exteriores</em> <strong>(Matth. VIII, 12)</strong>.
Hoc autem timuerunt, ne, si omnes in Christum crederent,
nemo remaneret qui adversus Romanos civitatem
Dei templumque defenderet: quoniam contra
ipsum templum et contra suas paternas leges, doctrinam
Christi esse sentiebant. (VERS. 49-51.) <em>Unus
autem ex ipsis Caiphas, cum esset pontifex anni illius,</em>
<nobr><sub></sub></nobr> dixit eis: Vos nescitis quidquam, nec cogitatis quia
expedit vobis ut unus homo moriatur pro populo, et
non tota gens pereat. Hoc autem a semetipso non
dixit, sed cum esset pontifex anni illius, prophetavit.
Hic docuit etiam per homines malos prophetiae spiritum
futura praedicere: quod tamen evangelista
divino tribuit sacramento, quia pontifex fuit, id est,
summus sacerdos. Potest autem movere quomodo
dicatur pontifex anni illius, cum Dominus statuerit
unum summum sacerdotem, cui mortuo unus succederet?
Sed intelligendum per ambitiones et contentiones
inter Judaeos postea constitutum, ut plures
essent, et per annos singulos vicibus {578} ministrarent.
Nam de Zacharia hoc dicitur: <em>Factum est
autem,</em> cum sacerdotio fungeretur in ordine vicis suae
<nobr><sub></sub></nobr> ante Deum, secundum constitutionem [Al., <em>consuetudinem</em>]
sacerdotii, sorte exiit ut incensum poneret,
ingressus in templum Domini <strong>(Luc. I, 18)</strong>. Hinc apparet
plures eos fuisse, et vices suas habuisse: nam
incensum non licebat ponere, nisi summo sacerdoti.
Et forte etiam unum annum [<em>Ms.,</em> uno anno] plures
administrabant, quibus alio anno alii succedebant,
et quibus sorte exibat qui incensum poneret. Quid
est ergo quod prophetavit Caiphas? <em>Quia Jesus moriturus
erat pro gente:</em> non tantum pro gente, sed ut
filios Dei, qui erant dispersi, congregaret in unum.
Hoc evangelista addidit; nam Caiphas de sola Judaeorum
gente prophetavit, in qua erant oves, de
quibus ait ipse Dominus: <em>Non sum missus nisi ad
oves, quae perierunt domus Israel</em> <strong>(Matth. XV, 24)</strong>.
<nobr><sub></sub></nobr> Sed noverat evangelista alias oves quae non erant de
hoc ovili, quas oportebat adduci, ut esset [<em>Ms.,</em> essent]
unum ovile et unus pastor. Haec autem secundum
praedestinationem dicta sunt; quia neque oves
ejus, nec filii Dei adhuc erant, qui nondum crediderant.
(VERS. 53, 54.) <em>Ab illo ergo die cogitaverunt, ut
interficerent eum.</em> Jesus ergo jam non palam ambulabat
apud Judaeos, sed abiit in regionem juxta desertum
in civitatem, quae dicitur Ephrem, et ibi morabatur
cum discipulis suis. Non quia potentia ejus
defecerat, in qua utique, si vellet, et palam cum
Judaeis conversaretur, et nihil ei facerent; sed in
hominis infirmitate vivendi exemplum discipulis demonstrabat,
in quo apparet et non esse peccatum,
si fideles ejus qui sunt membra ejus oculis persequentium
<nobr><sub></sub></nobr> sese subtraherent, et furorem sceleratorum
latendo potius devitarent.»
</p><p>Sciebat Jesus tempus appropinquasse passionis
suae et redemptionis nostrae. Appropinquante tempore
in quo pati disposuit, appropinquavit ille et loco
in quo ejusdem passionis dispensationem perficere
voluit. Dicit enim evangelista: <strong>(VERS. 55.)</strong> «
<br>@ <nobr><sub></sub></nobr> Ex S. Aug., tract. L, num. 2. <em>Proximum
autem erat Pascha Judaeorum.</em> Illum diem festum
Judaei cruentum habere Domini sanguine voluerunt.
Illo die festo occisus est Agnus, qui nobis
eumdem diem festum suo sanguine consecravit.
Consilium erat inter Judaeos de occidendo Jesu: ille
qui de coelo venerat [pati], propinquare voluit loco
<nobr><sub></sub></nobr> passionis, quia imminebat hora passionis. <em>Ascenderunt
ergo multi in Hierosolymam de regione ante
Pascha, ut sanctificarent seipsos.</em> Hoc faciebant Judaei
secundum praeceptum Domini, per sanctum Moysen
in lege datum, ut die festo quo Pascha erat, omnes
undique convenirent, et illius diei celebratione sanctificarentur.
Sed illa celebratio umbra erat futuri.
Quid est umbra futuri? Prophetia Christi venturi,
prophetia pro nobis illo die passuri: ut transiret
umbra, et lux veniret; ut transiret significatio, et
veritas teneretur. Habebant ergo Judaei Pascha in
umbra; nos in luce. Quid enim opus erat ut Dominus
eis praeciperet per ipsum diem festum ovem
occidere, nisi quia ille erat de quo prophetatum est:
<em>Sicut ovis ad immolandum ductus est</em> (Isaiae LIII, 7)?
<nobr><sub></sub></nobr> Sanguine occisi pecoris Judaeorum postes signati sunt
<strong>(Exod. XII, 22)</strong>: sanguine Christi frontes nostrae
signantur. Et illa signatio, quae erat significatio,
dicta est a domibus signatis exterminatorem prohibere:
signum Christi expellit a nobis exterminatorem,
si cor nostrum recipiat Salvatorem.»
<br>@ <nobr><sub></sub></nobr> Hucusque ex Aug. <strong>(VERS. 56.)</strong>
<em>Quaerebant,</em> inquit evangelista, <em>Jesum, et colloquebantur
ad invicem stantes in templo:</em> Quid putatis,
quia non venit ad diem festum? «
<br>@ <nobr><sub></sub></nobr> Ex Bedae hom., fer. II post Palmarum. Quaerebant ergo
Judaei Jesum, sed male: quaerebant enim, ut venientem
ad diem festum interficerent. Quaeramus autem
nos illum stantes in templo Dei, et perseverantes
unanimiter in oratione, et colloquamur ad invicem
psalmis, hymnis, canticis spiritalibus <strong>(Ephes. V, 19)</strong>,
in gratia postulantes ipsum, ut veniat ad diem festum
<nobr><sub></sub></nobr> nostrum, et sua nos praesentia illustrare, sua ipse
nobis dona sanctificare dignetur.» <em>Dederunt autem
pontifices et Pharisaei mandatum, ut si quis cognoverit
ubi sit, indicet, ut apprehendant eum.</em> Mandatum ergo
Judaeorum peccatum est illorum. Quaerebant Christum
occidere, non in Christo vivere. Quaeramus nos
in Christo vivere, quem illi quaerebant occidere. Illi
male quaerebant, nos bene quaeramus; nam nunc est
tempus quaerendi Dominum, sicut Propheta ait:
<em>Quaerite Dominum, dum inveniri potest</em> (Isaiae LV, 6).
Qui misericordem eum invenire voluerit in judicio,
quaerat eum modo in humilitatis et charitatis officio.
</p><p>{579} 
<br>CAPUT XII, VERS. 1.---<em>Ante sex dies Paschae
venit Jesus Bethaniam, ubi fuerat Lazarus mortuus
quem suscitavit.</em> «Sciens autem Dominus conspirasse
<nobr><sub></sub></nobr> de se occidendo Judaeos, non fugit insidiantium
manus; sed certus de gloria resurrectionis primo
venit Bethaniam, proximam Hierosolymis civitatem,
ubi Lazarum suscitaverat a mortuis; deinde etiam
Hierosolymam, ubi ipse pateretur et resurgeret a
mortuis: Hierosolymam quidem, ut ipse ibi moreretur;
Bethaniam vero, ut resuscitatio Lazari cunctorum
memoriae arctius imprimeretur, et magis
magisque confunderentur, atque inexcusabiles convincerentur
impii principes, qui occidere non timerent
eum, qui suscitare [<em>Al.,</em> suscitari] posset a mortuis;
et nec beneficiis suscitationis provocati, nec
<nobr><sub></sub></nobr> divina suscitantis virtute perterriti, animos ab injusta
caede retraherent.» Nec transitorie legendum
est quare ante sex dies Paschae venisset Jesus Bethaniam:
magna vero dignitas senarii numeri est
in sanctis Scripturis, et multa opera Domini Dei
nostri in senario numero perfecta esse demonstrantur;
quia senarius numerus in seipso per suas proprias
partes divisus vel conjunctus, perfectissimus
esse constat; habet enim partes tres in seipso denominatas,
id est, unum, duo, et tres. Nam sexta
ejus pars unum est; tertia vero, duo; dimidia
itaque, tres. Unum vero et duo, et tres, sex esse
dignoscitur; nec aliud ex his tribus partibus conjunctis
confici potest, nisi sex tantum; nec in alias
partes senarius numerus dividi potest, nisi in has
<nobr><sub></sub></nobr> tres, id est, unum, duo, tres. Nam ipse Dominus
creator omnium, hujus mundi creaturas sex diebus
perfecisse notissimum est, et sexta die hominem
fecisse constat; quem serpentina fraude perditum,
ante sex dies Paschae venit ipse Filius Dei,
per quem creatus est, Bethaniam ad liberandum; ut
qui sexta die creatus est, sexta feria liberaretur;
nam sexta feria Christum esse passum, nemini
ignotum esse reor. Igitur et mense sexto annuntiante
archangelo virgo sacra inspiratione Spiritus
sancti eumdem Redemptorem nostrum concepisse
legitur; qui etiam sexta hora, perfecta aetate, super
puteum sedens mulieri Samaritanae divini fontis
fluenta aperire dignatus est: sexta quoque aetate
mundi, ipse creator ad redemptionem mundi juxta
<nobr><sub></sub></nobr> fidem sacrae historiae venisse jam legitur. Habent
quoque hae tres partes, id est, unum, et duo, et
tres, ex quibus, ut diximus, senarius constat, aliquid
mysterii in dispensatione salutis humanae. Primo
itaque tempore sub lege naturae, veluti in quadam
unitate sancti Patres Deo serviebant; secundo
vero tempore lex addita est ad naturam, ut quod
mala consuetudo vitiavit in natura, lex reformaret
in littera; et fuerunt duo, natura et lex; tertio itaque
tempore venit gratia coelestis per Jesum Christum;
et sunt tria, natura, lex, et gratia. Sicut
nec lex naturae bonum destruit, nec gratia legem
solvit, sed adimplevit, naturamque pristinae reddidit
nobilitati: natura tamen et lex sine gratia impleri
non potuit, nec sic homini liberum arbitrium
<nobr><sub></sub></nobr> datum est, ut legis praecepto [<em>Ms.</em> vel legis praeceptum],
ut gratiae non indigeret, sicut Pelagiana
haeresis affirmat. «
<br>@ <nobr><sub></sub></nobr> Iterum ex Beda, hom. citata. Et ne dicerent machinatores
calumniarum phantastice suscitatum fuisse Lazarum,
facta ibi Domino coena, et ipse unus erat ex
discumbentibus cum eo: ut dum viventem, loquentem,
epulantem, cum suis familiariter conversantem
viderent, sive audirent, vel sic suscitantis potentiam
agnoscerent, et acciperent gratiam. Mystice
autem coena haec Dominica, ubi Martha ministrabat,
et Lazarus inter alios discumbebat, fides est
Ecclesiae, quae per dilectionem operatur. In qua
<nobr><sub></sub></nobr> coena Martha ministrat, cum anima quaeque fidelis
operam Domino suae devotionis impendit. Lazarus
vero unus fit ex discumbentibus cum Domino, cum
etiam hi qui post [primam] peccatorum mortem
resuscitati ad justitiam sunt, una cum eis qui in
sua permansere justitia, de praesentia veritatis
exsultant; poenitentes simul cum innocentibus coelestis
gratiae muneribus aluntur. Et bene eadem
coena in Bethania celebratur, quae est civitas in latere
montis Oliveti, et interpretatur domus obedientiae.
Domus namque obedientiae Ecclesia est,
quae fideliter Domini jussis obtemperat: et ipsa
est civitas quae super montem misericordiae constituta
nunquam potest abscondi, ipsaque [<em>Ms.,</em> ipsa quae]
de sui latere constructa Redemptoris, id est {580}
<nobr><sub></sub></nobr> aqua ablutionis, et sanguine sanctificationis, quae
de ipsius latere pro se morientis exiere [<em>Beda, exierit</em>],
imbuta est; ubi etiam altera soror Lazari
Maria in magnae indicium dilectionis, sicut sequentia
monstrant evangelicae lectionis, accepit libram
unguenti nardi pistici pretiosi, et unxit pedes Jesu,
et extersit capillis suis pedes ejus. Quo facto non
solum suae dat indicium devotionis, sed et aliarum
fidelium Deo animarum signat pietatis obsequium.»
</p><p>VERS. 3.---<em>Maria autem accepit libram unguenti
nardi pistici pretiosi.</em> Quid namque per libram unguenti
nisi perfectio justitiae exprimitur? Quod unguentum
ex nardo pistico dicitur esse confectum:
quid enim per unguentum, nisi bonus odor opinionis
insinuatur? Et hoc unguentum ex nardo pistico
<nobr><sub></sub></nobr> [<em>Al.,</em> pistica] conficitur, id est, nardo fideli.
Nam <em>pistis</em> Graece, <em>fides Latine dicitur;</em> sine fide
enim Deo placere impossibile est, nec bona fama
sine fide catholica fieri poterit. «
<br>@ <nobr><sub></sub></nobr> Ex S. Aug., tract. L, num. 6. O homo, unge
pedes Jesu bene vivendo, Dominica sectare vestigia,
et capillis exterge, ac si habeas superflua, pauperibus
eroga. Hoc est capillis pedes Jesu tergere. Quae tibi
superflua sunt, pedibus Domini necessaria sunt,»
id est, minimis quibusque in Ecclesia; de quibus
in fine dicturus erit Dominus: <em>Quandiu fecistis uni
ex minimis his, mihi fecistis.</em> Domus autem repleta est
odore <strong>(Matth. XXV, 40)</strong> id est, Ecclesia vitae religiosae
fama [bona]. Nam odor bonus est vita bona.
Audi Apostolum: <em>Christi bonus odor sumus, inquit,</em>
<em>in omni loco</em> <strong>(II Cor. II, 15)</strong>; et in Cantico canticorum:
<nobr><sub></sub></nobr> <em>Unguentum effusum nomen tuum</em> <strong>(Cant. I, 2)</strong>.
Item: <em>Dum esset rex in accubitu suo, nardus mea dedit
odorem suum.</em> Ubi aperte quid Maria semel fecerat
[<em>Ms.,</em> fecerit], typice autem quid omnis Ecclesia;
quid anima quaeque perfecta semper faciat,
ostenditur.
</p><p>VERS. 4, 5.---<em>Dicit ergo unus ex discipulis ejus Judas
Iscariotes, qui erat eum traditurus:</em> Quare hoc unguentum
non veniit trecentis denariis, et datum est
egenis? «
<br>@ <nobr><sub></sub></nobr> Ex Ven. Bedae hom. feria II post Palmarum. Vae impio traditori! Vae complicibus ejus
nequitiae, etiam nunc membra Christi persequentibus,
qui famam virtutis, quam ipsi habere non
<nobr><sub></sub></nobr> merentur, proximis qui habent, invidere non cessant!
Et quidem putare possemus, Judam cura pauperum
haec fuisse locutum, sed prodit mentem illius
testis verax, qui ait: <strong>(VERS. 6)</strong> <em>Dixit autem hoc,
non quia de egenis pertinebat ad eum, sed quia fur
erat, et loculos habens, ea quae mittebantur, portabat.</em>
Non ergo tunc Judas periit, quando pecunia corruptus
Dominum perdidit [<em>Al.,</em> prodidit]; sed jam
perditus Dominum sequebatur, qui loculos habens
dominicos, ea quae mittebantur, portabat in ministerium
pauperum, quae etiam infideli mente furari
solebat. Videns ergo Dominus cor illius cupiditatis
jam sorde pollutum, praevidens pejori proditionis
sorde polluendum, commisit ejus fidei, quidquid
habebant [<em>Beda, habebat</em>] in sacculis, eumque de
<nobr><sub></sub></nobr> his quae vellet facere permisit, ut vel collati honoris,
vel habitae memoria pecuniae, mentem ab
ipsius venditione revocaret. Verum quia semper
avarus eget, neque unquam beneficiorum perfidus
meminit, impius a furto pecuniae quam portabat,
pervenit ad traditionem Domini, qui pecuniam sibi
servandam commendabat.
</p><p>VERS. 7.---<em>Dixit ergo Jesus:</em> Sine illam ut in
diem sepulturae meae servet illud. Quasi innocenter
interroganti Judae, Dominus simpliciter et mansuete,
quo ministerium Mariae pertineret, exposuit: quia
ipse videlicet moriturus, et ad sepeliendum aromatibus
esset ungendus. Ideoque Mariae, cui ad unctionem
mortui corporis ejus quamvis multum desideranti
pervenire non liceret, donatum est ut viventi
<nobr><sub></sub></nobr> adhuc impenderet obsequium, quod post mortem,
celeri resurrectione praeventa, requireret [<em>Ms.,</em> et
Beda, nequiret]. Unde bene Marcus Dominum de
illa dixisse testatur: <em>Quod habuit, haec fecit, praevenit
ungere corpus meum in sepulturam</em> <strong>(Marc. XIV,
8)</strong>. Quod est aperte dicere: quia corpus meum jam
defuncti tangere non poterit, solum quod potuit fecit.
Praevenit vivum adhuc, funerandi officio donare.
<strong>(VERS. 8.)</strong> <em>Pauperes enim semper habebitis vobiscum,
me autem non semper habebitis.</em> Et hic magnae moderamine
patientiae Dominus non Judam arguit avaritiae,
et non pauperum gratia de pecunia loqui,
sed ex ratione demonstrat non esse culpandos eos
qui ei inter homines conversanti de facultatibus
suis ministrarent, cum tam parvo tempore ipse apud
<nobr><sub></sub></nobr> Ecclesiam corporaliter {581} mansurus; pauperes
autem, quibus eleemosyna fieri posset, in ea semper
essent habendi. <strong>(VERS. 9.)</strong> <em>Cognovit ergo turba
multa ex Judaeis, quia illic est, et venerunt non propter
Jesum tantum, sed ut Lazarum viderent, quem
suscitavit a mortuis.</em> Curiositas hos, non charitas
adduxit ad Jesum: sed nos versa vice, fratres charissimi,
si cognoscimus ubi Jesus est, ubi mansionem
facit, ubi Bethaniam, id est, domum animae
obedientis, in qua habitet, invenit; veniamus illuc
contemplatione, non propter hominem tantum, quem
a morte animae suscitatum spiritaliter vivere donavit,
<nobr><sub></sub></nobr> sed ut bonam hominis vitam imitando, per hoc
ad visionem Jesu pertingere mereamur: quia pro
certo cognovimus ubi Jesus est; resurrexit enim
post mortem, et ascendit in coelum, ubi habet mansionem
perpetuam: ipsa est vera Bethania, civitas
scilicet coelestis, quam nullus valet nisi obediens intrare.
(VERS. 10, 11.) <em>Cogitaverunt autem principes
sacerdotum, ut et Lazarum interficerent, quia multi
propter illum abibant ex Judaeis, et credebant in Jesum.</em>
O caeca caecorum versutia, occidere velle suscitatum!
quasi non posset suscitare occisum, qui
poterat defunctum. Et quidem se utrumque posse
docuit, qui et Lazarum defunctum, et seipsum suscitavit
occisum.»
<br>@ <nobr><sub></sub></nobr> Hucusque ex Bedae homilia citata.
</p><p>Postquam Dominus quatriduanum mortuum suscitavit,
<nobr><sub></sub></nobr> stupentibus Judaeis, et aliis eorum videndo
credentibus, aliis invidendo pereuntibus, discubuit
in domo Jesus recumbente quoque Lazaro, qui
fuerat a morte suscitatus: post unguentum diffusum
super pedes ejus, unde domus odore completa
est, de quibus in superioribus, quantum potuimus,
tractavimus; nunc videndum est, quid ante Domini
passionem gestum est. Dicit enim Evangelista:
</p><p>
</p><h4>CAPUT XXIX.</h4>
<em>Turba cum ramis palmarum occurrens, clamat, Osanna.</em>
<em>Ipse vero super pullum sedit, Pharisaeis dicentibus:</em>
Totus mundus post eum abit.
<p>VERS. 12, 13.---<em>In crastinum autem turba multa,
quae convenerat ad diem festum, cum audissent, quia
venit Jesus Hierosolymam, acceperunt ramos palmarum,</em>
<nobr><sub></sub></nobr> et processerunt obviam ei, et clamabant: Osanna,
benedictus qui venit in nomine Domini rex Israel.
«
<br>@ <nobr><sub></sub></nobr> Ex S. Aug., tract. LI, num. 2-13. Rami palmarum laudes sunt, significantes victoriam,
qua erat Dominus mortem moriendo superaturus,
et trophaeo crucis diabolum mortis principem
[<em>Ms.,</em> de diabolo . . . principe] triumphaturus.»
<em>Osanna, benedictus qui venit in nomine Domini.</em>
Notandum sane quod <em>Osanna verbum Hebraicum,
compositum est ex duobus, corrupto et integro.</em> <em>Salva</em>
namque sive <em>salvifica apud eos dicitur </em>[<em>Osi.</em> At
vero <em>anna</em>] interjectio est deprecantis, quomodo
apud Latinos interjectio est dolentis, <em>heu! et interjectio</em>
admirantis, <em>papae! Denique in Psalmo,</em> ubi
LXX interpretes transtulerunt, <em>o Domine,</em> salvum me
fac, in Hebraeo scriptum est, <em>Anna, Adonai,</em> Osanna
<nobr><sub></sub></nobr> [Ms., <em>Osianna</em>], quod interpres noster Hieronymus
diligentius elucidans transtulit: <em>Obsecro, Domine,
salva, obsecro.</em> Idem namque significat, <em>o Domine,</em>
per interjectionem obsecrantis, quod, <em>obsecro, Domine,
per ipsum verbum obsecrationis.</em> <em>Osanna itaque,</em>
<em>salva,</em> obsecro, significat, consumpta littera <em>i vocali,
quae verbum prius terminat,</em> cum perfecte dicitur
<em>osi, per virtutem litterae vocalis Aleph,</em> a qua
verbum sequens incipit <em>anna, quod metrici in versibus
scandendis synalepham vocant:</em> quamvis [illi]
scriptam litteram scandentes transiliant. In hoc autem
verbo <em>Osanna, iota littera, nec saltem </em>[<em>Ms.,</em> saltim]
<nobr><sub></sub></nobr> scribatur, sed sensu loquentium salvo funditus
intermittatur.
</p><p><em>Benedictus qui venit in nomine Domini rex Israel.</em>«Sic accipiendum est ut <em>in nomine Domini in nomine
Dei Patris intelligatur, quamvis possit intelligi
etiam in nomine suo, quia et ipse est Dominus.</em>
Unde alibi scriptum est: <em>Pluit Dominus a Domino</em>
 <strong>(Gen. XIX, 24)</strong>. Verba ejus melius nostrum dirigunt
intellectum, qui ait: <em>Ego veni in nomine Patris mei,
et non suscepistis me.</em> Alius veniet in nomine suo, hunc
suscipietis <strong>(Joan. V, 43)</strong>. Humilitatis enim magister
est Christus, qui <em>humiliavit semetipsum factus obediens
usque ad mortem, mortem autem crucis</em> <strong>(Philip.
II, 8)</strong>. Non itaque {582} amittit divinitatem, quando
nos docet humilitatem. In illa Patri est aequalis,
<nobr><sub></sub></nobr> in hac nobis similis; per quod Patri est aequalis,
nos ut essemus, creavit; per quod nobis est similis,
ne periremus, redemit. Has ei laudes turba dicebat:
<em>Osanna, benedictus qui venit in nomine Domini
rex Israel.</em> Quam vocem mentis invidentia principes
Judaeorum perpeti non poterant [<em>Aug.,</em> quam
crucem mentis invidentia principum Judaeorum
perpeti poterat], quando regem suum Christum tanta
multitudo clamabat. Sed quid fuit Domino regem
esse Israel? Quid magnum fuit regi saeculorum,
regem fieri hominum? Non enim rex Israel Christus
ad exigendum tributum; vel ferro exercitum armandum
hostesque debellandos: sed rex Israel, quod
mentem regat, quod in aeternum consulat, quod in
regnum coelorum credentes, sperantes, amantesque
<nobr><sub></sub></nobr> perducat. Dei ergo Filius aequalis Patri, Verbum
per quod facta sunt omnia, quod rex esse voluit
Israel, dignatio est, non promotio; miserationis indicium
est, non potestatis augmentum; qui enim
appellatus est rex Judaeorum, in coelis est Dominus
angelorum. <strong>(VERS. 14.)</strong> <em>Et invenit Jesus asellum, et
sedit super eum.</em> Hic breviter dictum est; nam quemadmodum
sit factum, apud alios evangelistas plenissime
legitur. Adhibetur autem huic facto propheticum
testimonium, ut appareret quod maligni principes
Judaeorum eum non intelligebant, in quo implebantur
quae legebant: <em>Invenit ergo Jesus asellum,
et sedit super eum.</em>
</p><p>VERS. 15.---<em>Sicut scriptum est:</em> Noli timere, filia
Sion, ecce rex tuus venit sedens super pullum asinae
<nobr><sub></sub></nobr> <strong>(Zach. IX, 9)</strong>. Haec filia Sion, cui divinitus ista dicuntur,
in illis erat ovibus quae vocem pastoris
audiebant; in illa erat multitudine quae Dominum
venientem tanta devotione laudabat, tanto agmine
deducebat. Ei dictum est: <em>Noli timere;</em> illum agnosce,
qui ecce [<em>Ms.,</em> qui a te] laudatur; et noli trepidare
cum patitur, quia ille sanguis fundetur per quem
tuum delictum deleatur et vita redimatur [<em>Aug.,</em> reddatur].
Sed pullum asinae, in quo nemo sederat (hoc
enim apud alios evangelistas invenitur) intelligimus
populum gentium, qui legem Domini non acceperat;
asinam vero (quia utrumque jumentum Domino adductum
<nobr><sub></sub></nobr> est), plebem ejus, quae veniebat ex populo
Israel, non indomita tamen, sed quae praesepe Domini
agnovit. <strong>(VERS. 16.)</strong> <em>Haec non cognoverunt discipuli
ejus primum, sed quando glorificatus est Jesus.</em>
Id est, quando virtutem suae resurrectionis ostendit.
<em>Tunc recordati sunt, quia haec erant scripta de
eo.</em> Recolentes quippe secundum Scripturam, quae
ante passionem vel in Domini passione completa sunt,
ibi et hoc invenerunt, ut secundum eloquia prophetarum
in pullo asinae sederet.
</p><p>VERS. 17-19.---<em>Testimonium ergo perhibebat turba
quae erat cum eo, quando Lazarum vocavit de monumento,
et suscitavit eum a mortuis.</em> Propterea et obviam
venit ei turba, qui audierunt, eum fecisse hoc
signum. Pharisaei ergo dixerunt ad semetipsos: Videtis,
<nobr><sub></sub></nobr> quia nihil proficimus, ecce mundus totus post eum
abiit. Turba turbavit turbam. Quid autem invides,
caeca turba, quia post eum vadit mundus, per quem
factus est mundus?
</p><p>
</p><h4>CAPUT XXX.</h4>
<em>Nuntiatus gentibus eum videre volentibus, horam suae
clarificationis esse dicit, et granum frumenti mortuum
multum fructum pronuntiat allaturum.</em> Ministrantem
quoque sibi honorificandum promittit.
<p>VERS. 20-22.---<em>Erant autem gentiles quidam ex
his qui ascenderant ut adorarent in die festo.</em> Hi ergo
accesserunt ad Philippum, qui erant a Bethsaida Galilaeae,
et rogabant eum dicentes: Domine, volumus Jesum
videre. Venit autem Philippus, et dicit Andraeae.
Andreas rursus et Philippus dixerunt Jesu. Videamus
<nobr><sub></sub></nobr> quid Dominus ad ista responderit. Ecce voluerunt
eum Judaei occidere, gentiles videre: sed etiam
illi ex Judaeis erant, qui clamabant: <em>Benedictus qui
venit in nomine Domini rex Israel.</em> Ecce illi ex circumcisione,
illi ex praeputio, velut parietes de diverso
venientes, et in unam fidem Christi pacis osculo
concurrentes. Audiamus ergo vocem lapidis angularis.
<strong>(VERS. 23.)</strong> <em>Jesus</em> autem, inquit, <em>respondit eis dicens:</em>
Venit {583} <em>hora, ut clarificetur Filius hominis.</em>
Hic quisquam forsitan putat ideo se dixisse
glorificatum, quia gentiles eum volebant videre. Non
ita est: sed videbat ipsos [<em>Ms.,</em> ipse] gentiles post
passionem et resurrectionem suam in omnibus gentibus
credituros; quia, sicut dicit Apostolus: <em>Caecitas
ex parte Israel facta est,</em> donec plenitudo gentium intraret
<nobr><sub></sub></nobr> <strong>(Rom. XI, 25)</strong>. Ex occasione igitur istorum
gentilium qui eum videre cupiebant, annuntiat futuram
plenitudinem gentium, et promittit jam jamque
adesse horam glorificationis suae, qua facta in coelis,
gentes fuerant crediturae. Unde praedictum est: <em>Exaltare
super coelos Deus, et super omnem terram gloriam
tuam</em> <strong>(Psal. CVII, 7)</strong>. Haec est gentium plenitudo,
de qua dicit Apostolus: <em>Caecitas ex parte Israel facta
est, donec plenitudo gentium intraret.</em> Sed altitudinem
glorificationis oportuit ut praecederet humilitas passionis.
Ideo secutus adjunxit: (VERS. 24, 25) <em>Amen,
amen dico vobis, nisi granum frumenti cadens in terram
mortuum fuerit, ipsum solum manet.</em> Si autem
mortuum fuerit, multum fructum affert. Se autem dicebat
<nobr><sub></sub></nobr> ipsum esse granum mortificandum et multiplicandum:
mortificandum infidelitate Judaeorum, multiplicandum
fide omnium populorum. Jam vero exhortans
ad passionis suae sectanda vestigia, <em>Qui amat,</em>
inquit, <em>animam suam, perdet eam.</em> Quod duobus
modis intelligi potest: <em>Qui amat, perdet, id est,
si amas, perdes </em>[<em>Ms.</em> et Aug., perde]: si cupis vitam
tenere in Christo, noli timere mori pro Christo.
Item alio modo: <em>Qui amat animam suam, perdet eam.</em>
Noli amare in hac vita, ne perdas in aeterna vita.
Hoc autem quod posterius dixi, magis habere videtur
evangelicus sensus; sequitur enim: <em>Et qui odit animam
suam in hoc mundo, in vitam aeternam custodit
eam.</em> Ergo quod supra dictum est: <em>Qui amat, subintelligitur,
in hoc mundo;</em> ipse itaque [<em>Aug.,</em> utique]
<nobr><sub></sub></nobr> perdet: <em>Qui autem odit, utique in hoc mundo, in vitam
aeternam ipse custodit eam.</em> Magna et mira sententia,
quemadmodum sit hominis in animam suam
amor ut pereat, odium ne pereat! Si male amaveris,
tunc odisti: si bene oderis, tunc amasti. Felices qui
oderunt custodiendo, ne perdant amando.» Hic animae
nomine vita praesens designatur; vel etiam hujus
vitae delectatio, quae perdenda est ut feliciter invenias
voluntatem tuam in regno Dei, quam fortiter
vicisti in hoc saeculo. Nam sancti martyres odio habuerunt
hanc praesentem vitam pro Christi nomine,
dum magis voluerunt hanc praesentem vitam perdere,
quam Christum negare, implentes quod sequitur:
</p><p>VERS. 26.---<em>Si quis mihi ministrat, me sequatur.</em>
«Quid est, <em>me sequatur, nisi me imitetur? Christus</em>
<nobr><sub></sub></nobr> enim pro nobis passus est, ait Apostolus Petrus, relinquens
nobis exemplum, ut sequamur vestigia ejus
<strong>(I Petr. II, 21)</strong>. Ecce quod dictum est: <em>Si quis mihi
ministrat, me sequatur.</em> Quo fructu, qua mercede,
quo praemio? <em>Et</em> ubi sum, inquit, <em>ego, illic et minister
meus erit.</em>» Merces est amoris, et operis pretium,
quo ministratur Christo, esse cum illo cui ministrat.
«Ubi enim bene erit sine illo? Aut quomodo
[<em>Aug.,</em> aut quando] [male] esse poterit cum illo?
Audi evidentius: <em>Et si quis mihi ministraverit, honorificabit
eum Pater meus.</em> Quo honore, nisi ut sit cum
Filio ejus? Quod enim superius ait: <em>Ubi ego sum,
illic et minister meus erit:</em> hoc intelligitur exposuisse,
cum dicit: <em>Honorificabit eum Pater meus.</em>
Nam quem majorem honorem accipere poterit adoptatus,
<nobr><sub></sub></nobr> quam ut sit ubi est unicus; non aequalis factus
divinitati, sed consociatus [<em>Ms.,</em> consocius]
aeternitati? Quid sit autem ministrare Christo, cui
operi merces tanta promittitur, considerandum est:
<em>Si quis mihi ministrat, me sequatur, hoc intelligi
voluit, ac si diceret:</em> Si quis me non sequitur, non
mihi ministrat. Ministrant ergo Jesu Christo qui
non sua quaerunt, sed quae Jesu Christi <strong>(Philip. II,
21)</strong>. Hoc enim est, <em>me sequatur, vias ambulet meas,
non suas:</em> sicut alibi scriptum est: <em>Qui se dicit in
Christo manere, debet, sicut ille ambulavit, et ipse
ambulare</em> <strong>(I Joan. II, 6)</strong>. Etiam si porrigit esurienti
panem, de misericordia facere debet, non de jactantia
non aliud ibi quaeret quam opus bonum, nesciente
<nobr><sub></sub></nobr> sinistra quid faciat dextera <strong>(Matth. VI, 3)</strong>, id est, ut
alienetur intentio cupiditatis ab opere charitatis. Illi
dicitur: <em>Cum uni ex minimis meis fecisti, mihi fecisti</em>
 <strong>(Matth. XXV, 40)</strong>. Nec ea tantum quae ad misericordiam
pertinent corporalem, sed omnia opera propter Christum
faciens, (tunc erunt bona, quoniam finis legis
Christus ad justitiam omni credenti [Rom. X, 4]) {584}
credens [<em>Aug.</em> om., credens] minister est Christi usque
ad illud opus magnae charitatis, quod est animam suam
pro fratribus ponere; hoc est enim, et pro Christo ponere:
quia et hoc propter sua membra dicturus est:
Cum pro istis fecistis, pro me fecistis. De tali quippe
opere etiam se ministrum facere, et appellare dignatus
est, ubi ait: <em>Sicut Filius hominis non venit ministrari,
sed ministrare,</em> et animam suam ponere pro
<nobr><sub></sub></nobr> multis <strong>(Matth. XX, 28)</strong>. Hinc ergo est unusquisque
minister Christi, unde est et minister Christus. Sic
ministrantem Christo honorificat Pater ejus, honore
illo magno, ut sit cum Filio ejus, nec unquam deficiat
fides ejus [<em>Aug.,</em> felicitas ejus].» Communiter
vero de omnibus ait: <em>Si quis mihi ministrat;</em> omnis
enim quicunque bene agit, Christo ministrat. «Unde
unusquisque pro modulo suo ministret Christo, bene
vivendo, eleemosynas faciendo, nomen doctrinamque
ejus, quibus potuerit praedicando.» Qui vero bene viventes
exhortatur ut permaneant in bene vivendo,
ministrat Christo; qui vero humiliter admonenti se
obedit, ministrat Christo; et qui fideliter in hoc saeculo
ministrat Christo, feliciter in futuro saeculo regnabit
cum Christo.
</p><p><nobr><sub></sub></nobr> Cum Dominus Jesus praedixisset in grano frumenti
[<em>Ms.,</em> sinapis] passionem suam, et suos hortaretur
ministros ut sequerentur eum, ad nostram rursum
infirmitatem suum temperavit affectum, et ait:
</p><p>
</p><h4>CAPUT XXXI.</h4>
<em>Animam suam turbatam esse dicenti, et clarificari se
a Patre poscenti vox de coelo ait:</em> Et clarificavi, et
iterum clarificabo. <em>Post haec multa prosequitur, inter
quae se non ad judicandum, sed ad salvandum
mundum venisse testatur.</em>
<p>VERS. 27.---<em>Nunc anima mea turbata est.</em> Unde
turbata est, Domine Jesu, anima tua? Nunquid non
ideo animam accepisti, et hominem perfectum, ut
patereris in eo? Video te, Domine, nostram infirmitatem
<nobr><sub></sub></nobr> in te transferre et in te causam suscipere
nostram. Ideo turbatus es, quia voluisti; sicut natus
fuisti, quia voluisti. Nam paulo ante de te dictum
est, ubi Lazarum suscitasti: <em>Turbavit semetipsum.</em>
Nam his verbis ab infirmitate nostra rapuit nos ad
infirmitatem suam. Vox est enim fortitudinis Domini,
ubi ait: <em>Venit hora, ut clarificetur Filius hominis:</em>
vox est enim infirmitatis nostrae, dum ait:
<em>Nunc anima mea turbata est.</em> «
<br>@ <nobr><sub></sub></nobr> Ex S. Aug., tract. LII, num. 2-14. O Domine mediator,
Deus supra nos, homo propter nos, agnosco misericordiam
tuam. Nam quod tu tantus, tuae charitatis
voluntate turbaris, multos in corpore tuo, qui suae
<nobr><sub></sub></nobr> infirmitatis necessitate turbantur, ne desperando
pereant, consolaris. Audi ergo, o miles Christi, quid
deinde subjungat, cum dixisset: <em>Nunc anima mea
turbata est.</em> Et quid dicam, inquit? <em>Pater salvifica me
ex hac hora.</em> Sed propterea veni in horam hanc:
Pater, clarifica tuum nomen. Docuit te quid cogites,
docuit quid dicas, quem invoces, in quo speres,
cujus voluntatem certam atque divinam tuae voluntati
humanae, infirmaeque proponas [<em>Aug.,</em> praeponas].
Non ideo tibi videatur ex alto deficere, quia te vult
ab imo prospicere [<em>Aug.,</em> proficere]? Nam et tentari
dignatus est a diabolo, a quo utique, si nollet, non
tentaretur: et ea respondit diabolo, quae tu in tentationibus
debeas respondere. Et ille quidem tentatus
est, sed non periclitatus: ut doceret te in tentatione
<nobr><sub></sub></nobr> periclitantem, tentatori respondentem, et post
tentationem non ire [<em>Ms.</em> et Aug., respondere et post
tentatorem non ire], sed a periculo tentationis exire.
Sicut autem hic dixit: <em>Nunc anima mea turbata
est, ita etiam ibi dicit:</em> <em>Tristis est anima mea usque
ad mortem.</em> Et: <em>Pater, si fieri potest, transeat a me
calix iste.</em> Hominis suscepit infirmitatem, ut doceat
sic contristatum et conturbatum, quod sequitur dicere.
<em>Verumtamen, non quod ego volo, sed quod tu
vis, Pater</em> <strong>(Matth. XXVI, 38, 39)</strong>. Sic enim homo ab
humanis in divina dirigitur, cum voluntati humanae
voluntas divina praeponitur. Quid est autem, <em>clarifica
tuum nomen, nisi in sua passione et resurrectione?
Quid est ergo aliud, nisi ut Pater clarificet Filium,
qui clarificat nomen suum,</em> etiam in similibus
<nobr><sub></sub></nobr> {585} passionibus servorum suorum? <strong>(VERS. 28.)</strong>
<em>Venit ergo vox de coelo dicens:</em> Et clarificavi, et iterum
clarificabo. Et clarificavi, antequam facerem
mundum; <em>et iterum clarificabo, surgentem a mortuis
et ascendentem in coelum.</em> Et aliter intelligi potest:
<em>Et clarificavi, cum de virgine natus est, cum de
coelo indice stella a magis adoratus est, cum a sanctis
sancto Spiritu plenis agnitus est, cum descendente
Spiritu in specie columbae declaratus, cum
voce de coelo sonante monstratus, cum in monte
transfiguratus, cum miracula multa fecit, cum multos
sanavit atque mundavit, cum de paucissimis panibus
tantam multitudinem pavit, cum ventis et fluctibus
imperavit, cum mortuos suscitavit.</em> <em>Et iterum
clarificabo, cum resurget a mortuis,</em> cum mors ei ultra
<nobr><sub></sub></nobr> non dominabitur, cum exaltabitur super coelos
Deus, et super omnem terram gloria ejus. (VERS. 29,
30.) <em>Turba ergo quae stabat et audiebat, dicebat tonitruum
esse factum:</em> alii dicebant, angelus ei locutus
est. Respondit Jesus et dixit: Non propter me vox
haec venit, sed propter vos. Hic ostendit illa voce non
sibi indicatum quod jam sciebat, sed eis quibus indicari
oportebat. Sicut autem illa vox non propter
eum, sed propter illos a divinitate facta est: sic
anima ejus non propter eum, sed propter alios voluntate
turbata est.»
</p><p>VERS. 31.---<em>Nunc judicium est mundi.</em> Non enim
<nobr><sub></sub></nobr> de futuro judicio hoc dictum esse putemus quod in
fine mundi futurum est, ubi boni et mali separabuntur
aeterna divisione, sed de judicio quod quotidie
in sancta Dei Ecclesia solet esse. «Possidebat ergo
diabolus genus humanum, et reos suppliciorum tenebat
chirographo peccatorum; dominabatur in
cordibus infidelium, ad creaturam colendam deserto
creatore, deceptos captivosque trahebat: per Christi
autem fidem quae morte ejus et resurrectione firmata
est, per ejus sanguinem qui in remissionem fusus
est peccatorum, millia credentium a dominatu diaboli
liberantur, Christi corpori copulantur, et sub
tanto capite uno ejus spiritu debilia [<em>Aug.,</em> fidelia]
membra vegetantur. Hoc vocabat judicium, hanc
discretionem, hanc a suis redemptis diaboli expulsionem.
<nobr><sub></sub></nobr> Denique attende, quid dicat, quasi quaereremus
quid esset quod ait: <em>Nunc judicium est mundi, secutus
exposuit, ait enim:</em> <em>Nunc princeps hujus
mundi ejicietur foras.</em> Audivimus quale dixerit esse
judicium. Non ergo illud quod in fine venturum est,
ubi vivi et mortui judicandi sunt, aliis ad sinistram,
aliis ad dexteram separatis: sed judicium quo princeps
hujus mundi ejicietur foras. Quomodo ergo intus
erat? Quo eum dixit ejiciendum foras? <em>Nunc,</em>
inquit, <em>princeps hujus mundi ejicietur foras;</em> hoc
intelligendum est quod nunc fit, non quod tantum
[<em>Aug.,</em> tanto] post futurum est in novissimo die.
Praevidebat [<em>Aug.,</em> praedicebat] ergo Dominus quod
sciebat, post passionem et glorificationem suam per
universum mundum multos populos credituros, in
<nobr><sub></sub></nobr> quorum cordibus diabolus intus erat; cui quando ex
fide renuntiant, ejicietur foras. Sed dicit aliquis:
Nunquid de cordibus patriarcharum et prophetarum,
veterumque justorum non est ejectus [foras?
Ejectus] est plane. Quomodo ergo dictum est, <em>Nunc
ejicietur foras? Quomodo putamus, nisi quia tunc
quod in hominibus paucissimis factum est, nunc
in multis magnisque populis jam futurum esse praedictum
est? Sicut illud quod dictum est:</em> <em>Spiritus
autem nondum erat datus, quia Jesus nondum erat
glorificatus</em> <strong>(Joan. VII, 39)</strong>, potest similem habere
quaestionem et similem solutionem. Non enim sine
Spiritu sancto futura praenuntiaverunt prophetae;
aut non etiam Dominum infantem in Spiritu sancto
Simeon senex et Anna vidua cognoverunt; et Zacharias
<nobr><sub></sub></nobr> et Elisabeth, qui de illo nondum nato, sed jam
concepto tanta per Spiritum sanctum praedixerunt.
Sed Spiritus nondum erat datus, id est, illa abundantia
gratiae spiritalis, qua congregati linguis omnium
loquerentur, ac si in linguis omnium gentium
futura praenuntiaretur Ecclesia, qua gratia spiritali
populi congregarentur, qua longe lateque peccata
dimitterentur, et millia millium Deo reconciliarentur.
Quid ergo, ait quispiam, quia diabolus de credentium
cordibus ejicitur foras, jam fidelium neminem tentat?
Imo vero tentare non cessat. Sed aliud est intrinsecus
regnare, aliud est forinsecus oppugnare;
aliud est vulnerare, aliud occidere. Sed si vulnerat,
adest qui sanat. Quia sicut {586} pugnantibus dictum
<nobr><sub></sub></nobr> est: <em>Haec scribo vobis, ut non peccetis;</em> ita qui vulnenerantur,
quod sequitur, audiunt: <em>Et si peccaveritis,
advocatum habemus apud Patrem Jesum Christum
justum, ipse est propitiatio peccatorum nostrorum</em> (I
Joan II, 1). Quid enim oramus, cum dicimus: <em>Dimitte
nobis debita nostra</em> <strong>(Matth. VI, 12)</strong>, nisi ut vulnera
nostra sanentur? Et quid aliud petimus, cum
dicimus: <em>Et ne nos inferas in tentationem, nisi ut ille
qui insidiatur, vel certat extrinsecus, nulla irrumpat
ex parte, nulla nos fraude decipiat, nullis nos
subvertat machinis? Quando non tenet locum cordis,
ubi fides habitat, ejectus est foras.</em> Sed, <em>Nisi Dominus
custodierit civitatem, in vanum vigilat, qui custodit
eam</em> <strong>(Psal. CXXVI, 1)</strong>. Nolite ergo de vobis ipsis
praesumere, si non vultis foras ejectum diabolum
<nobr><sub></sub></nobr> intro iterum revocare. Absit autem ut diabolum
mundi principem ita dictum existimemus, ut eum
coelo et terrae dominari posse credamus. Sed mundus
appellatur in malis hominibus, qui toto terrarum
orbe diffusi sunt: sicut appellatur domus in his a
quibus habitatur, secundum quod dicimus: Bona
domus est, vel mala domus est; non quando reprehendimus,
sive laudamus aedificium parietum atque tectorum;
sed quando mores vel bonorum hominum
vel malorum. Sic ergo dictum est, <em>princeps hujus
mundi, id est, princeps malorum hominum </em>[<em>Aug.,</em>
malorum omnium], qui habitant in mundo. Appellatur
etiam mundus in bonis, qui similiter toto terrarum
orbe diffusi sunt: inde dicit Apostolus: <em>Deus
erat in Christo, mundum reconcilians sibi</em> (II Cor.
<nobr><sub></sub></nobr> V, 19). Hi sunt ex quorum cordibus princeps mundi
ejicitur foras. Cum ergo dixisset: <em>Nunc princeps
hujus mundi ejicietur foras:</em>
</p><p>VERS. 32.---<em>Et</em> ego, inquit, <em>si exaltatus fuero a
terra, omnia traham post me.</em> Quae <em>omnia, nisi ex quibus
ille ejicitur foras? Non autem dixit omnes,</em> sed
<em>omnia;</em> non enim omnium est fides <strong>(II Thess. III, 2)</strong>.
Non itaque hoc ad universitatem hominum retulit,
sed ad creaturae integritatem, id est, spiritum et
animam et corpus; et illud quod [<em>Aug.,</em> quo] intelligimus,
et illud quod [<em>Aug.,</em> quo] videmus, et illud
quod [<em>Aug.,</em> quo] visibiles et contractabiles sumus.
Qui enim dixit: <em>Capillus capitis vestri non peribit</em>
 <strong>(Luc. XXI, 18)</strong>, omnia trahit post se. Aut si <em>omnia</em>
<nobr><sub></sub></nobr> ipsi homines intelligendi sunt, omnia praedestinata ad
salutem possumus dicere: ex quibus omnibus, ait, nihil
esse periturum, cum supra de suis ovibus loqueretur
<strong>(Joan. X, 28)</strong>. Aut certe omnia hominum genera,
sive in linguis omnibus, sive in aetatibus omnibus, sive
in gradibus honorum omnium, sive in diversitatibus
ingeniorum omnibus, sive in artium licitarum et
utilium professionibus omnibus, et quidquid aliud dici
potest, secundum innumerabiles differentias quibus
inter se, praeter sola peccata, homines distant, ab
excelsissimis usque ad humillimos, a rege usque ad
mendicum: <em>Omnia,</em> inquit, <em>traham post me, ut sit
caput eorum, et illa membra ejus.</em> <em>Sed si exaltatus,</em>
inquit, <em>fuero a terra, hoc est, cum exaltatus fuero:</em>
non enim dubitat futurum esse quod venit implere.
<nobr><sub></sub></nobr> Hoc refertur ad illud, quo superius ait: <em>Si autem
mortuum fuerit granum, multum fructum affert</em> <strong>(Joan.
XII, 24)</strong>. Nam exaltationem suam quid aliud dixit,
quam in cruce passionem? Quod et ipse evangelista
non tacuit; subjunxit enim, et ait: (VERS. 33, 34.)
<em>Hoc autem dicebat, significans qua morte esset moriturus.</em>
Respondit ei turba: Nos audivimus ex lege,
quia Christus manet in aeternum, et quomodo tu dicis:
Oportet exaltari Filium hominis? Quis est iste Filius
hominis? Memoriter tenuerunt quod Dominus dicebat
assidue Filium hominis se esse. Nam hoc loco non
ait: si exaltatus fuerit a terra Filius hominis: sed
sicut superius dixerat, quando nuntiati sunt gentiles
illi, qui eum videre cupiebant: <em>Venit hora, ut glorificetur
Filius hominis.</em> Hoc itaque isti animo retinentes,
<nobr><sub></sub></nobr> et quod nunc ait: <em>Cum exaltatus fuero a terra,
mortem crucis intelligentes, quaesierunt ab illo, et
dixerunt:</em> <em>Nos audivimus ex lege, quia Christus manet
in aeternum:</em> et quomodo tu dicis: Oportet exaltari
Filium hominis? Si enim Christus est, inquiunt,
manet in aeternum: si manet in aeternum, quomodo
exaltabitur a terra? Id est, quomodo crucis
passione morietur? Hoc enim eum dixisse intelligebant,
quod facere cogitabant. Non ergo eis
verborum istorum obscuritatem aperuit infusa sapientia,
sed stimulata conscientia. <strong>(VERS. 35.)</strong> <em>Dixit
ergo eis Jesus:</em> Adhuc modicum lumen in vobis est.
Hinc est, quod intelligitis [<em>Ms.,</em> intelligetis], quod
Christus manet in aeternum. <em>Ergo ambulate, dum
lucem habetis, ut non vos tenebrae comprehendant.</em>
<nobr><sub></sub></nobr> Ambulate, accedite, totum {587} intelligite, et moriturum
Christum et victurum in aeternum; et sanguinem
fusurum quo redimat, et ascensurum in sublimia
quo perducat. Tenebrae autem vos comprehendent,
si eo modo credideritis Christi aeternitatem,
ut negetis in eo mortis humilitatem. <em>Et qui ambulat
in tenebris, nescit quo vadat.</em> Sic potest offendere
in lapidem offensionis, et petram scandali, quod fuit
Dominus caecis Judaeis <strong>(I Petr. II, 8)</strong>; sicut credentibus
lapis quem reprobaverunt aedificantes, factus
est in caput anguli <strong>(Psal. CXVII, 22)</strong>. Hinc indignati
sunt credere in Christum, quia eorum impietas
contempsit mortuum, risit occisum: et ipsa erat mors
grani multiplicandi, et exaltatio trahentis post se
omnia.
</p><p><nobr><sub></sub></nobr> VERS. 36.---<em>Dum lucem habetis, credite in lucem,
ut filii lucis sitis.</em> Cum aliquid veri auditum habetis,
credite in veritatem, ut renascamini in veritate. <em>Haec
locutus est Jesus, et abscondit se ab eis.</em> Non ab eis
qui credere et diligere coeperant; non ab eis qui cum
ramis palmarum et laudibus obviam venerant; sed
ab eis qui videbant et invidebant, quia nec videbant,
sed in lapidem illum caecati [<em>Aug.,</em> caecitate] offendebant.
Cum autem se abscondisset Jesus ab eis qui
illum occidere cupiebant, (quod saepe propter oblivionem
commonendi estis), nostrae infirmitati consuluit,
non suae potestati derogavit.»
</p><p><nobr><sub></sub></nobr> Praenuntiata Dominus Christus passione sua in
exaltatione crucis (quod Judaei intelligentes, quaestionem
proposuerunt quomodo diceret se esse moriturum,
cum ex lege audierint, quod Christus manet
in aeternum), deinde intulit evangelista, et ait:
(VERS. 37, 38) <em>Cum autem tanta signa fecisset coram
eis, non credebant in eum.</em> Ut sermo Isaiae prophetae
impleretur, quem dixit: Domine, quis credidit auditui
nostro? Et brachium Domini cui revelatum est <strong>(Isai.
LIII, 1)</strong>? <em>Quis, pro raritate posuit, quia quod sancti prophetae
a Deo audierunt et populo praedicaverunt, paucissimi
crediderunt.</em> In eo quod ait, <em>Brachium Domini
cui revelatum est? «</em>
<br>@ <nobr><sub></sub></nobr> Ex S. Aug., tract. LIII, num. 2-13. ubi satis ostendit brachium
Domini, ipsum Dei Filium nuncupatum; non
quod Deus Pater figura determinetur carnis humanae,
<nobr><sub></sub></nobr> eique Filius tanquam membrum corporis haereat, sed
quia omnia per ipsum facta sunt, ideo brachium
Domini dictus est. Sicut enim tuum brachium per
quod operaris, sic Dei brachium dictum est ejus
Verbum, quia per Verbum operatus est Deus mundum.
Cur enim homo brachium, ut aliquid operetur,
extendit, nisi quia non continuo fit quod dixerit? Si
autem tanta potestate praevaleret, ut sine ullo corporis
motu sui quod diceret, fieret, brachium ejus esset
verbum ejus. Sed Dominus Jesus Dei Patris unigenitus
Filius, sicut non est paterni corporis membrum,
ita non est cogitabile, vel sonabile ac transitorium
verbum: quia cum omnia per ipsum facta sunt,
Deus erat Verbum [<em>Aug.,</em> Dei Verbum erat].» Quem
evangelista Verbum nominavit esse apud Deum, hunc
<nobr><sub></sub></nobr> propheta brachium Domini nominavit. Dum brachium
Domini audiamus, Dei virtutem, et Dei sapientiam
Christum agnoscamus, per quem facta sunt
omnia. <em>Omnia enim in sapientia fecisti</em> <strong>(Psal. CIII,
24)</strong>, dicit Psalmista. «Non est enim ipse qui Pater,
sed unum sunt ipse et Pater, et aequalis Patri, ubique
totus. Hic quaestio difficilis oritur quid fecissent
Judaei mali; vel quae culpa illorum esset, ut non
crederent, si necesse erat <em>ut sermo Isaiae prophetae
impleretur, quem dixit:</em> Domine quis credidit auditui
nostro, et brachium Domini cui revelatum est? Cui
quaestioni respondemus, Dominum praescium futurorum
per prophetam praedixisse infidelitatem Judaeorum:
praedixisse tamen, non fecisse. Non enim propterea
quemquam Deus ad peccandum cogit, quia
<nobr><sub></sub></nobr> futura hominum peccata jam novit. Ipsorum enim
praescivit peccata, non sua; non cujusquam alterius,
sed ipsorum. Quapropter si ea, quae ille praescivit,
ipsorum non sunt, ipsorum non vera praescivit
<br>@ <nobr><sub></sub></nobr> Apud Augustinum haec verba ita interpunguntur:
<nobr><sub></sub></nobr> «Quapropter si ea, quae ille praescivit ipsorum, non
sunt ipsorum, non vere ille praescivit.».
Sed quia illius praescientia falli non potest, sine dubio
non alius, sed ipsi peccant, quos Deus peccatores
[<em>Aug.,</em> peccaturos] esse praescivit. Fecerunt ergo
peccatum Judaei, quod eos facere non compulit, cui
peccatum non placet: sed facturos esse praedixit,
quem nihil latet. Sed ea quae sequuntur Evangelii
verba plus urgent, et profundiorem quaestionem faciunt.
Dicitur enim {588} hic, quasi causa sit Deus
<nobr><sub></sub></nobr> incredulitatis illorum, qui illorum oculos excaecavit
et cor induravit. Hoc omnino de Deo dicitur, non de
diabolo. Sed causa quaerenda est cur propheta dixisset
hoc Deum fecisse: quam eo donante quantum
poterimus, exponemus. Non poterant credere, quia
hoc propheta praedixit: [hoc autem propheta praedixit],
quia Deus hoc futurum esse praescivit. Quare
autem non poterant, si a me quaeratur, cito respondeo:
Quia nolebant: malam quippe eorum voluntatem
praevidit Deus, et per prophetam praenuntiavit
ille, cui abscondi futura non possunt: et hanc excaecationem
vel indurationem malam eorum meruisse
voluntatem [<em>Ms.,</em> mala . . . . voluntate]. Sic enim excaecat,
sic obdurat Deus, deserendo et non adjuvando,
quod occulto nobis judicio facit, sed nunquam
<nobr><sub></sub></nobr> injusto. Cum ergo Apostolus hanc ipsam difficillimam
quaestionem tractaret, ait: <em>Nunquid iniquitas est
apud Deum</em> <strong>(Rom. IX, 14)</strong>? Absit. Si ergo absit ut
sit iniquitas apud Deum, sive quando adjuvat, misericorditer
facit; sive quando non adjuvat, juste
facit; quia omnia non temeritate, sed justo judicio
facit. Porro si judicia sanctorum justa sunt,
quanto magis sanctificantis et justificantis Dei?
Justa ergo sunt, sed occulta. Ideo cum quaestiones
hujusmodi in medium venerint, quare alius sic, et
alius sic judicetur; quare ille Deo deserente excaecetur,
ille Deo adjuvante illuminetur: non nobis
judicium de judicio tanti judicis usurpemus, sed contremiscentes
exclamemus cum Apostolo: <em>O altitudo
divitiarum sapientiae et scientiae Dei! Quam inscrutabilia</em>
<nobr><sub></sub></nobr> sunt judicia ejus, et investigabiles viae ipsius
<strong>(Rom. XII, 33)</strong>! De talibus vero quaestionibus vel judiciis
Dei, admonentem audiamus Scripturam atque
dicentem: <em>Altiora te ne quaesieris, et fortiora te ne
perscrutatus fueris</em> <strong>(Eccle. III, 22)</strong>. Perveniamus ergo
in viam fidei, hanc perseverantissime teneamus:
ipsa perducit ad cubiculum regis, in quo sunt omnes
thesauri sapientiae absconditi. Non enim Dominus
ipse Jesus Christus suis illis magnis et praecipue
electis discipulis invidebat, quando dicebat: <em>Multa
habeo vobis dicere, sed non potestis illa portare modo</em>
 <strong>(Joan. XVI, 12)</strong>. Ambulandum est, proficiendum est,
crescendum est, ut sint corda nostra capacia earum
rerum, quas capere modo non possumus. Quod si
nos ultimus dies proficientes invenerit, ibi discemus,
<nobr><sub></sub></nobr> quod hic non potuimus. Non itaque mirum est quia
non poterant credere, quorum voluntas sic superba
erat, ut ignorantes Dei justitiam, et suam volentes
constituere [<em>Ms.,</em> vellent statuere], sicut de illis dicit
Apostolus, justitiae Dei non essent subjecti <strong>(Rom. X,
3)</strong>. Quia enim non ex fide, sed tanquam ex operibus
tumuerunt: ipso suo tumore caecati, offenderunt in
lapidem offensionis. Sic autem dictum est, <em>non poterant
credere, ubi intelligendum est, quod nolebant:</em>
quemadmodum dictum est de Domino Deo: <em>Si non
credimus, ille fidelis permanet, negare seipsum non
potest</em> <strong>(II Tim. II, 13)</strong>. Sicut laus est voluntatis
divinae [quod illos salvos fieri voluit], ita quod illi
<nobr><sub></sub></nobr> non poterant credere, culpa est voluntatis humanae.
Hoc de Judaeis qui excaecati et indurati sunt, Deus
praescivit, atque in ejus spiritu propheta praedixit.
Quod vero addidit: <em>Et convertantur, et sanem eos,
utrum subaudiendum sit </em>[<em>Aug.</em> add., non], id est, non
convertantur, connexa desuper sententia, ubi dictum
est, <em>Ut non videant oculis, et intelligant corde:</em> quia
et hic utique dictum est, ut non intelligant; et ipsa
enim conversio de illius gratia est, cui dicitur: <em>Deus
virtutum converte nos</em> <strong>(Psal. LXXIX, 4)</strong>. An forte et
hoc de supernae medicinae misericordia factum intelligendum
est, quoniam perversae et superbae voluntatis
erant, et justitiam suam constituere volebant,
ob hoc [<em>Ms.,</em> ad hoc] desererentur, ut caecarentur;
ad hoc excaecarentur, ut offenderent in lapidem offensionis,
<nobr><sub></sub></nobr> et implerentur facies eorum ignominia: ita
humiliati quaererent nomen Domini, et non suam
justitiam qua inflatur superbus: sed justitiam Dei
qua justificatur impius? Hoc enim multis eorum profecit
in bonum, qui de suo scelere compuncti, in
Christum postea crediderunt, pro quibus et ipse oraverat,
dicens: <em>Pater, ignosce illis, quia nesciunt quid
faciunt</em> <strong>(Luc. XXIII, 34)</strong>.» Sequitur:
</p><p>VERS. 42, 43.---<em>Verumtamen et ex principibus
multi crediderunt in eum, sed propter Pharisaeos non
confitebantur, ut de synagoga non ejicerentur:</em> dilexerunt
enim gloriam hominum magis, quam gloriam
Dei. «Videte quemadmodum notaverit evangelista
et improbaverit [quosdam] quos tamen in eum dixit
credidisse: qui in hoc {589} ingressu fidei si proficerent,
<nobr><sub></sub></nobr> amorem quoque humanae gloriae proficiendo
superarent, quem superaverat Apostolus dicens:
<em>Mihi autem absit gloriari nisi in cruce Domini nostri
Jesu Christi, per quem mihi mundus crucifixus est,
et ego mundo</em> <strong>(Galat. VI, 14)</strong>. Ad hoc enim et ipse
Dominus crucem suam, ubi eum dementia superbae
impietatis irrisit, in eorum qui in illum crederent,
frontibus fixit, ubi est quodammodo sedes verecundiae,
ut de nomine ejus fides non erubescat, et magis
Dei gloriam, quam hominum diligant.»
</p><p>«
<br>@ <nobr><sub></sub></nobr> Ex S. Augustino, tract. LIV, num. 1-8. Loquente Domino Jesu Christo apud Judaeos,
et tanta miraculorum signa faciente, quidam crediderunt,
praedestinati in vitam aeternam, quos etiam
vocavit oves suas; quidam vero non crediderunt, nec
poterant credere, eo quod occulto nec tamen injusto
<nobr><sub></sub></nobr> judicio Dei fuerant excaecati;» alii vero palam credentes,
et cum ramis palmarum occurrentes; alii
vero occulte credentes, sed propter Pharisaeos non
confitentes, quos evangelista notavit, cum dixit:
<em>Dilexerunt gloriam hominum magis quam gloriam
Dei.</em> Gloria Dei est publice confiteri Christum, sicut
martyres sancti fecerunt, de quibus alio in loco ipse
Dominus ait: <em>Qui me confessus fuerit coram hominibus,
confitebor et ego eum coram Patre meo</em> <strong>(Matth.
X, 32)</strong>. Qui confitetur Christum in confessione laudis,
confitebitur, id est laudabitur a Christo coram Deo
Patre. His ita se habentibus, et sua jam propinquante
passione.
</p><p><nobr><sub></sub></nobr> VERS. 44, 45.---<em>Jesus clamavit et dixit:</em> Qui credit
in me, non credit in me, sed in eum qui misit me; et
qui videt me, videt eum qui me misit. «Jam dixerat
quodam loco: <em>Mea doctrina non est mea, sed ejus qui
me misit</em> <strong>(Joan. VII, 16)</strong>. Ubi intelleximus eum doctrinam
suam dixisse Verbum Patris, quod est ipse; et
hoc significasse dicendo: <em>Doctrina mea non est mea,
sed ejus qui me misit, quod a seipso ipse non esset,
sed haberet a quo esset.</em> Deus enim de Deo, Filius
Patris: Pater autem non Deus de Deo, sed Deus Pater
Filii. Nunc autem, quod ait: <em>Qui credit in me,
non credit in me, sed in eum qui misit me, quomodo
intellecturi sumus, nisi quia homo apparebat hominibus,
cum lateret Deus? Et ne putarent hoc eum
esse tantummodo quod videbant,</em> talem ac tantum
<nobr><sub></sub></nobr> se volens credi, qualis et quantus est Pater, <em>qui credit</em>
in me, inquit, <em>non credit in me, id est quod videt,</em>
<em>sed in eum qui misit me, id est in Patrem.</em> Sed qui
credit in Patrem, necesse est ut eum credat Filium
habere;» et dum eum Patrem credit aeternum, credat
et Filium habere coaeternum sibi, et consubstantialem
sibi. Propterea dixit: <em>Qui credit in me, non
credit in me:</em> nolens ut totum quod de Christo creditur
secundum hominem crederetur. Ille bene credit
in me qui secundum id quod videt me non tantum
credit in me; sed secundum id quod videt me aequalem
esse Patri; «ac ne putaretur sic voluisse intelligi
Patrem, tanquam patrem multorum filiorum per
gratiam regeneratorum, non unici Verbi aequalis sibi,
continuo subjecit: <em>Et qui videt me,</em> videt eum qui misit
<nobr><sub></sub></nobr> me.» Usque adeo enim nihil distat inter eum 