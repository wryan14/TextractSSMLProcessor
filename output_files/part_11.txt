magis pro noxio vel fallaci? <em>Os quod mentitur
occidit animam</em> <strong>(Sap. I, 11)</strong>. Pro veritatis officio
sermo est homini datus, non falsitatis iniquitate.
Nunquam adulator verus est amicus, sed blandus,
ut dicitur, inimicus. Gladium melle litum porriges
<nobr><sub></sub></nobr> amico. Melius est cauterio sanare vulnus, quam
blandimentis nutrire, ut pejor [pejus] fiat.
</p><p>Consideret sagacitas tua tempus, locum et personam;
quo tempore, quo loco, cui personae quid
dicendum sit. Quae optime in libro beati Gregorii,
qui Pastoralis dicitur, legi et discerni possunt. Nunquam
sacra lectio temporibus opportunis de manibus
recedat tuis. Vices suas habeant lectio et oratio.
Et non nox, neque dies protrahatur in conviviis vel
ebrietatibus, aut confabulationibus non necessariis.
Inter pocula sonus et sermo aedificationis audiatur
coram admonentibus [<em>F.,</em> admanentibus] vel palam
omnibus, vel cuilibet considenti. Puerilis aetas tuis sermonibus
a flamma servetur vitiorum, quatenus aetas
illorum tibi proficiat in mercedem perpetuae remunerationis.
<nobr><sub></sub></nobr> Non tibi sit vilis anima, pro qua Dominus
omnium mori dignatus est. Ne dicas in animo, quid
ad me pertinet, sive bene, sive male faciat? Ubi est
charitas, si errantem corrigere non curas? Memento
Apostolum dicentem: <em>Quis scandalizatur, et ego
non uror</em> <strong>(II Cor. XI, 29)</strong>? Alterius peccatum, suum
fecit dolorem. Quid habes Redemptori tuo et Judici
omnium in die magno ostendere, si animas non habes,
tuo labore redemptas a diaboli servitute, ostendendas?
Quantas in hoc exsilio tuis doctrinis ab iniquitate
revocas, et in viam veritatis reducis, procul
dubio tantas recipies mercedes in die illa. Ideo non
cesset charitas operandi bona omnibus: non cesset
lingua loquendi de bonis ad omnes, hos precibus
persuadens, illos severitate castigans, secundum
<nobr><sub></sub></nobr> modum uniuscujusque aetatis vel personae. Esto lucerna
in domo Dei, et per te plurimi illuminentur,
et a tenebris vitiorum in viam perpetuae lucis revocentur.
Non deerit tibi gratia adjuvantis Dei, si inerit
voluntas admonitionis sanctae. Scribe Evangelium
{77} in corde tuo, et in memoria maneant miracula,
vel verba Domini nostri Jesu Christi . et saepius
psalmorum vice canito Evangelium, maxime secundum
Joannem, ubi altiora leguntur inesse mysteria:
in quo ego de Patrum libellis laboro
<br>@ <nobr><sub></sub></nobr> <em>Expositionem.</em> Quam postea circa annum 800
absolvit; eam vide infra parte II Operum. Expositionem
brevi sermone peragere: opus necessarium, vobisque
jucundum, si donante Deo perficiatur, et ad
vos pervenire poterit.
</p><p>Tu vero pacem cum omnibus [<em>F.,</em> hominibus] habeas,
bellum cum vitiis, concordiam cum fratribus,
<nobr><sub></sub></nobr> moresque jucundos cum eis qui sanctorum moribus
consociantur et vivunt: patienterque tuas suffer injurias;
vel magis dimitte, ut dimittatur tibi. Esto in
cibo modestus, in poculo parcus, in loquendo sobrius,
in vigiliis devotus, ad omne opus Dei promptus, pius
ad pauperes et infirmos, consolator moerentium, adjutor
laborantium, compatiens miseriis omnium, largus
in eleemosynis secundum vires habendi, memorans
evangelicae viduae duo minuta, prophetamque
dicentem: <em>Frange esurienti panem tuum</em> <strong>(Isai. LVIII,
7)</strong>. Cave te, praevidens discretionem eleemosynae in
<nobr><sub></sub></nobr> utroque, et danti et accipienti, solatium esse. Ubique
discretio optime valet, quae
<br>@ <nobr><sub></sub></nobr> <em>Inter monachos.</em> Inde colligas, Calvinum monachum
fuisse in eadem cella S. Stephani. inter monachos mater
virtutum esse dicitur, Salomone attestante: <em>Palpebrae
tuae praecedant gressus tuos</em> <strong>(Prov. IV, 25)</strong>, id est,
discretio actus tuos. Cui sententiae et Apostolus consonat,
ubi ait: <em>Omnia vestra honeste cum ordine fiant</em>
 <strong>(I Cor. XIV, 40)</strong>. Et comicus quidam ait: <em>Ne quid
nimis.</em> In omni re temperantia servanda est, quae est
via regia totius vitae nostrae, nec ad dexteram, nec
ad sinistram declinans, sed caute et sapienter incedens,
quasi providus viator ad supernae civitatis arcem
properans, ambulans <em>de virtute in virtutem, donec
videatur Deus deorum in Sion</em> <strong>(Psal. LXXXIII,
8)</strong>; id est, in specula aeternae beatitudinis, quae est
omnium sanctorum merces et retributio laboris sui.
<nobr><sub></sub></nobr> Ibi <em>beati mundo corde, quia Deum videbunt</em> <strong>(Matth. V,
8)</strong>. Ibi <em>beati qui persecutionem patiuntur, quoniam
ipsorum est regnum coelorum</em> <strong>(Ibid., 10)</strong>. Ibi <em>beati qui
habitant in domo Domini, quia in saeculum saeculi laudabunt
eum</em> <strong>(Psal. LXXXIII, 5)</strong>.
</p><p>Hanc habeto chartulam, dilectissime fili, sociam
tibi, vice paternae charitatis tibi loquentem in corde,
te admonentem non solum de salute tua, verum
etiam de multorum profectu et prosperitate, meque
ipsum tuo pectore quotidie commendantem, ut vera
nos charitas florere faciat in praeceptis Christi Dei,
cui laus et gloria in saecula sempiterna.
</p><p>{78}
<br>@ <nobr><sub></sub></nobr> Hanc epistolam nunquam antea editam descripsimus
ex cod. ms. Salisb.; data eodem tempore quo
illa ad Athelardum, quae sequitur. (Apud Froben. 59.)
</p><h4>EPISTOLA LXXIV
AD GENTEM ET POPULUM CANTUARIORUM.
(Anno 797.)</h4>
<em>Illorum fidem ac nobilitatem laudibus extollit;</em> sacerdotes
ac nobiles adhortatur: calamitates deplorat;
et ut archiepiscopum Aedilhardum a fuga reducere
conentur, suadet.<nobr><sub></sub></nobr> 
<p>Nobilissimae genti et populo laudabili, et regno
imperiali Cantuariorum humilis levita Alcuinus salutem.
</p><p>Vestri decoris et vestrae salutis valde cupidus has
paucas litterulas, ob nimiam vestrae prosperitatis dilectionem,
in commune vobis dirigere curavi. Vos
vero principium salutis Anglorum, initium prosperitatis,
portus intrantium, triumphi laus, sapientiae
origo, et a vobis imperii potestas prima processit, et
fidei catholicae origo exorta est. Apud vos clarissima
lumina Britanniae requiescunt, per quos lux veritatis
<nobr><sub></sub></nobr> per totam Britanniam emicuit. In vobis utrumque,
et philosophicae disciplinae decus emicuit, et sacrae
religionis claritas effulsit. In vobis vero fuerunt simul
et religiosi doctores ecclesiasticae fidei, et sapientissimi
principes regalis dignitatis, et viri fortissimi
<nobr><sub></sub></nobr> in bello, et justissimi in judiciis; morum nobilitate
conspicui, consiliis providi, pietate laudabiles,
facie honorabiles, vultu venerabiles, et omni dignitate
clarissimi. Haec vos, viri sapientissimi, in quibus
modo Cantiae decus consistit, diligenter considerate,
et longas successiones nobilissimorum parentum
vestrorum imitare studeamini [<em>Ms.,</em> studimini].
</p><p>Primo omnium, qui in Ecclesia Christi Deo deserviunt
[<em>Ms.,</em> deserviant], discant diligenter quomodo
Deo placeant <strong>(Coloss. I, 10)</strong>, quomodo fidem catholicam,
quam primum doctores nostri in eis fundaverunt,
obtinere firmiter et praedicare valeant; quia ignorantia
Scripturarum ignorantia Dei est: et si caecus
caecum ducit, cadunt ambo in foveam <strong>(Matth. XV, 14)</strong>;
et econtra multitudo sapientium salus est populi
<nobr><sub></sub></nobr> <strong>(Sap. VI, 26)</strong>. Adducite vobis doctores et magistros
sanctae Scripturae, ne sit inopia apud vos verbi Dei;
aut vobis desit, qui populum Dei regere valeat; ne
fons veritatis in vobis exsiccetur. Nolite vos contra
ecclesiasticam consuetudinem vanitate vestimentorum
ornare, sed moribus vos ostendite nobiles et
ornatos, et praedicatione verbi Dei paratos, ut laici
et vestri bellatores per vos fortes efficiantur, et populus
viam salutis incedat.
</p><p>Similiter nobiles qui sunt in populo suas dignitates
cum consiliis regant, et populo per justitiam praesint,
amantes paterna statuta in judiciis magis quam pecuniam,
quae subvertit verba justorum, et unanimi
consilio, quod bonum sit, genti vestrae viriliter faciant:
et rectores vobis praeponite nobilitate claros,
<nobr><sub></sub></nobr> morum dignitate pios, justitiae decore honorabiles,
quatenus divina misericordia vestram gentem gubernare,
et conservare, et exaltare dignetur.
</p><p>Imminet vero maximum insulae huic et populo
habitanti in ea periculum. Ecce quod nunquam antea
auditum fuit, 
<br>@ <nobr><sub></sub></nobr> <em>Populus paganus.</em> Dani nimirum, qui littora
Britanniae vastare coeperunt anno 793, saepius postea
redeuntes. populus paganus solet vastare piratico
latrocinio littora nostra: et illi ipsi populi
Anglorum, et regna et reges dissentiunt inter se; et
<br>@ <nobr><sub></sub></nobr> <em>Vix aliquis modo.</em> . . . ex antiqua regum prosapia
invenitur. Ea de re audiendus Malmesb. libro I
de Reg. Angl., c. 1: «Post illos (Withredi liberos,
et Cantii reges, quorum ultimus erat Alricus, qui
<nobr><sub></sub></nobr> anno 794 obiit) nobile regum germen exaruit, generosus
sanguis effriguit. Tunc impudentissimus quisque,
cui vel lingua divitias, vel factio terrorem comparaverat,
ad tyrannidem anhelare, tunc regio insigni
abuti. Quorum Aedilbertus, idemque Pren, cum
biennio Cantuaritis imperitaret, in Mercios majora
viribus ausus et ab eisdem captus, vinculis manus,
corpus captivitati praebuit.» vix aliquis modo, quod sine lacrymis non dicam,
ex antiqua regum prosapia invenitur, et tanto incertiores
sunt originis, quanto minores [<em>Cod.</em> Harleianus,
incertioris . . . minoris] sunt fortitudinis. Similiter
et per ecclesias Christi perierunt doctores
veritatis; omnes pene vanitates saeculares sequuntur,
et disciplinas regulares odio habent: et bellatores
<nobr><sub></sub></nobr> illorum magis avaritiae student quam justitiae.
Discite
<br>@ <nobr><sub></sub></nobr> <em>Gylbum.</em> Leg. <em>Gildam.</em> Ejus Vitam dederunt hagiographi
Antwerpienses 29 Jan. Epistola illius de Excidio
Britanniae exstat tom. VIII Bibl. SS. PP., edit.
Lugd., pag. 707. Gylbum [<em>Id cod.,</em> Giraldum] Brettonem sapientissimum,
et videte ex quibus causis parentes Brittonum
perdiderunt regnum et patriam: et considerate
vosmetipsos, et in vobis pene similia invenietis. Timete
<nobr><sub></sub></nobr> vobis ipsius Veritatis sententiam, quam in ea Ecclesiam
expressit dicens: <em>Omne regnum in se divisum
non stabit</em> <strong>(Luc. XI, 17)</strong>. Ecce divisio quanta
est inter populos et gentes Anglorum, et ideo in seipsis
deficiunt, quia inter seipsos pacem non servant
{79} et fidem. 
<br>@ <nobr><sub></sub></nobr> <em>Revocate .</em> . . . Aedilhardum. Qui nuper fugiendo
impios invasores regni sedem suam ad tempus reliquerat.
Vide epistolam sequentem. Revocate ad vos, si vobis videatur,
episcopum vestrum Aedilhardum, virum venerabilem
et sapientem, et ejus consilio in melius
regni vestri statum corroborate, emendantes in moribus
quae Deo displiceant, et ea studete facere quae
ejus misericordiam super vos valeant revocare. Non
est bonum, ut sedes sancti Augustini primi praedicatoris
nostri vacua permaneat; et alius non potest
ullatenus in ejus ordinari locum. Perditio populi est
ubique, sacerdotibus suis non obedire, et praedicatores
<nobr><sub></sub></nobr> salutis a se expellere. Subjicite vos humiliter
pontifici vestro et praedicatori salutis vestrae, quatenus
divina vos gratia in omnibus operibus vestris
consequatur. Credite mihi, nullatenus aliter Deum
vobis propitium habere potestis: per illum potestis,
credo, pacem habere praesentem, et salutem sperare
sempiternam. Inite consilium prosperitatis vestrae, et
viriliter facite, quod bonum inveniatis, et convertimini
ad preces et orationes et jejunia, quatenus divina
vobis propitietur misericordia, et conservet vos
in laude et salute vestra, et concedat vobis incolumem
habitationem in patria vestra, et gloriosum in aeterna
patria imperium. Dextera omnipotentis Dei vos
protegat et regat, et exaltare dignetur praesenti felicitate,
et aeterna beatitudine, viri fratres desiderabiles
<nobr><sub></sub></nobr> et venerabiles.
<br>@ <nobr><sub></sub></nobr> Epistolae hujus partem Guil. Malmesburiensis citat,
lib. I de Gestis pont. Angl. in Ethelardo. Cl. Quercetanus
majorem illius partem inter epistolas Alcuini
n. 97 edidit, sed initio truncatam, et alteri, quae
est ad Carolum Magnum, assutam. Integram ex ms.
cl. Usser. dedit David Wilkins, tom. I Concil. Britanniae
et Hiberniae, pag. 159, illamque ascribit anno
2 Leonis papae III, quinto Athelardi archiepiscopi
Cantuar., Christi 797. (Apud Froben. 60.)
</p><h4>EPISTOLA LXXV.
AD ATHELARDUM, CANTUARIENSEM ARCHIEPISCOPUM.
(Anno 797.)</h4>
<em>Hortatur ut propter fugam a sede sua poenitentiam
agat, et Ecclesiam ordinet;</em> clerum a vanitate vestimentorum
et immoderato conviviorum usu cohibeat.
<p>Summae dignitatis viro, atque ecclesiasticae bonitatis
Patri Athelhardo, archiepiscopo, fidelis filius
Alcuinus perpetuae bonitatis in Christo salutem.
</p><p>Dulcissima charitatis verba filius noster per vos
revertens retulit, simul et amabilia benignitatis vestrae
munuscula habuit in manibus; in quibus laetatus,
te olim condictam etiam agnovi in memoria
<nobr><sub></sub></nobr> habere amicitiam, sicut in viro perfecto veritas semper
probata fulgescit. Unde tuae bonitati gratias ago,
ex toto cordis desiderio optans, te longaeva prosperitate
<nobr><sub></sub></nobr> populo praeesse Christiano, et sanctam sedem
dignis exaltare honoribus; quam ad tempus, 
<br>@ <nobr><sub></sub></nobr> <em>Propter impios invasores regni.</em> Hinc constat Aethelhardum,
non attentis prioribus Alcuini litteris ex consilio
suorum sacerdotum a sua sede ad tempus abiisse.
<nobr><sub></sub></nobr> Inter hos invasores praecipuus forte Aedilbertus
cognomento <em>Pren,</em> qui in Cantiorum regno Alrico
successit, <em>vel</em> potius, ut Alfordus ait, <em>regiam dignitatem
tunc praesumpsit;</em> is fortassis Aethelhardum,
qui Kenulfo Merciorum regi adhaeserat, durante sua
usurpatione ultra modum vexatum sede sua cedere
compulit; quem postea idem Kenulfus anno sc. 798
expugnato Cantio, regno amovit. Vid. epist. priorem
ad Gent. et pop. Cantuariorum. NB. Corrigendus Alfordus,
qui hanc epistolam anno 790 ad Lambertum
archiepiscopum Dorovernensem datam existimavit
(<em>n.</em> 2-9). propter
impios invasores regni, dereliquisti secundum
consilia sacerdotum Christi, ut praefatus mihi referebat
puer. De qua re, quid sentirem, tua me veneranda
per illum auctoritas interrogare ratum putavit. Quid
mea parvitas aliud habet dicere, nisi sanctorum
Christi sacerdotum assentire consilio? si tamen tantum
habent auctoritatem illius suggestionis, ut lupo
veniente pastor fugere debeat, quanta est evangelica
excellentia, quae {80} mercenarium nominat, non
pastorem, qui lupi rabiem timidus aufugit <strong>(Joan. X,
12, 13)</strong>. Forte objiciunt, Veritate dicente: <em>Si persecuti
vos fuerint in hac civitate, fugite in aliam</em>
 <strong>(Matth. X, 23)</strong>. Discernendum tamen est de cujus
<nobr><sub></sub></nobr> temporis fuga, vel de qua persecutione hoc dictum
est, et
<br>@ <nobr><sub></sub></nobr> Quae hic sequuntur, in edit. Quercet. pag. 1623
assuta fuerant epistolae <em>ad.</em> Quemdam. Nempe ad Carolum,
quae est 14 (nunc 17). de quibus iterum ipsa Veritas dicat: <em>Bonus
pastor animam suam ponit pro ovibus suis, mercenarius
autem fugit</em> <strong>(Joan. X, 11, 12)</strong>. Quod optime
in homiliis beati Gregorii papae, praedicatoris nostri,
per te legens intelligere poteris. Tu tibi ipsi
conscius es, pro qua causa reliqueris sedem tuam;
si timore mortis aut tormentorum immanitate, aut
idololatriae exsecratione: sicut olim sanctissimus
ejusdem sedis pontifex Laurentius velle legitur; qui
tamen apostolica auctoritate castigatus, ab incepto
resipuit [<em>Al.,</em> resipiscit] consilio. Tamen quaecunque
causa fuerit, bonum videtur, charitatis meae consideratione,
ut poenitentia inde agatur. Quod, ut videtur,
honeste fieri poterit, si communi totius gentis
<nobr><sub></sub></nobr> consensu jejunium indicatur (tu propter relictam sedem,
illi propter acceptum errorem) ut Deus vobis
omnibus propitietur. Orationes quoque, et eleemosynae
et missarum solemnia fiant diligenter ubique,
ut Deus deleat quidquid inde a quolibet vestrum
actum est. Tua quoque veneranda sapientia specialiter
deducat in domum Dei lectionis studium, ut sint
ibi legentes juvenes et chorus canentium et librorum
exercitatio, ut per tuam diligentiam renovetur illius
sanctae Ecclesiae dignitas, ut habeant unde in seipsis
possint eligere sibi pontificem. Simul et praedicatio
tua in omnibus locis fiat, sive pro episcopis omnibus
in communi synodo, de justis ordinationibus et praedicationis
instantia, et officiis ecclesiasticis, et baptismi
sanctitate, et eleemosynarum largitione: sive
<nobr><sub></sub></nobr> pro pauperum cura per singulas ecclesias atque parochias,
maxime in veneranda gente cui te Deus
pastorem praeesse voluit. Saepe miles vulneratus fortius
<nobr><sub></sub></nobr> pugnat, sicut bos lassus fortius figit ungulam.
Sicut diabolus laetatus est de fuga, fac ut gaudeat
Christus de multiplici animarum a te profectu; et
tua merces major crescat, dicente ipsa Veritate:
<em>Majus gaudium est in coelis coram angelis Dei super
uno peccatore poenitentiam agente, quam super nonaginta
novem qui non indigent poenitentia</em> <strong>(Luc. XV, 7)</strong>.
Haec omnia omnino diligentissime considerans, in
Christi charitate semper proficias; amans illum ex
toto corde, tota virtute et tota mente, qui te
exaltavit, honorificavit et conservavit in diem salutis
tuae.
</p><p>Vanissimum vero vestimentorum cultum, et conviviorum
immoderatum usum omnino, quantum valeas,
expellere a te tuisque consacerdotibus, vel magis
<nobr><sub></sub></nobr> omni clero et ecclesiasticae dignitatis gradibus
diligentissime studeas. Beatus Petrus, princeps apostolorum,
trinam negationis maculam <strong>(Joan. XXI, 15)</strong>
triplici confessionis veritate abluit; tu fugam simplicis
erroris multiplici praedicationis bono ablue. Et ut
maxime sanctarum Scripturarum lectio per tuam
sanctissimam curam renovetur, et ecclesiastica dignitas
ubique exaltetur, et sancta sedes, quae prima
fuit in fide, prima sit in omni sapientia, et sanctitate,
et honore; ut ibi interrogans inveniat, ignorans discat
quod cupiat, sciens videat quod laudet. Et ut
Ecclesiae unitas, quae partim discissa est non rationabili,
ut videtur, consideratione, sed quadam potestatis
[<em>Malmesb.,</em> pietatis] cupiditate, 
<br>@ <nobr><sub></sub></nobr> <em>Si fieri possit.</em> Malmesburiensis ita legit: «Quod
si fieri possit ut pacifice adunetur, et scissio resarciatur,
bonum videtur esse, cum consilio omnium
sacerdotum Christi et coepiscopi vestri Eboracensis
Ecclesiae, ut fiat; ita tamen,» etc. si fieri possit,
pacifice adunetur, et scissio resarciatur, bonum videtur
<nobr><sub></sub></nobr> esse cum consilio omnium sacerdotum Christi
et coepiscopi [<em>Usserius legit, coepiscopis</em>] Eboracensis
Ecclesiae deliberare; ita tamen, ut
<br>@ <nobr><sub></sub></nobr> <em>Pius pater.</em> Nimirum Aldulfus seu Advulfus episcopus
Liccidfeldensis, quem quidem Offa rex Merciorum
archiepiscopali honore et pallio insigniri curaverat,
abstractis primati Cantuariensi omnibus
Merciorum ecclesiis; sedis tamen suae dignitatem
reparavit Athelardus, negotium promovente scriptis
suo et omnium Britanniae episcoporum nomine ad
Leonem III litteris Kenulfo rege, Offae et Egfridi successore.
<strong>(Mabill. Annal. Bened. lib. XXVI, n. 65, pag.
330.)</strong> Monet igitur hoc loco Alcuinus, ut Liccidfeldensis
episcopus metropolitico quidem jure, non vero
pallio exuatur; et episcoporum ordinatio, non ad
ipsum, sed ad primam sedem, cui nempe dignitas
<nobr><sub></sub></nobr> metropolitica competit, id est Cantuariensem recurrat.
Vide epistolam priorem. pater pius
pallio diebus suis non exuatur, licet ordinatio episcoporum
ad sanctam et primam sedem recurrat.
Haec omnia tua sanctissima sapientia consideret, ut
charitatis concordia fiat inter primos pastores ecclesiarum
Christi.
</p><p>Si quid ergo superflue in his meis litterulis dictaverim,
tua sancta patientia benigne, obsecro, suscipiat,
nec mihi scribenti imputet, sed tibi jubenti
injungat. Nec ego praesumptuosa temeritate egi, sed
humili obedientia; considerans, quid multis proficere
potuisset, sive culpa esset, sive non esset in
<nobr><sub></sub></nobr> fuga. Tamen quantum mea devotio considerare potuit,
<nobr><sub></sub></nobr> melius est ea facere {81} quae suadeo; quam
omittere. Omnino affectuosa charitate admoneo, ut
instanter praedices verbum Dei; hoc est officium
tuum, haec merces tua, hi fructus operis, haec sacerdotis
dignitas, laus et honor; quatenus multiplici
laboris fructu in conspectu Domini Dei sui appareat,
et dignus efficiatur desiderabilem audire vocem:
<em>Euge, serve bone et fidelis, quia super pauca fuisti
fidelis, super multa te constituam;</em> intra in gaudium
Domini Dei <em>tui</em> <strong>(Matth. XXV, 21, 23)</strong>. Omnipotens
Deus paternitatem vestram ad exaltationem sanctae
suae Ecclesiae in omni opere perfecto multipliciter
florere faciat, sanctissime Pater!
<br>@ <nobr><sub></sub></nobr> Est haec epistola decima apud Canisium, tertia
apud Quercetanum (Sexagesima prima apud Froben.).
Eam multo auctiorem edidit Quercetanus ex cod.
ms. Correctiones aliquot adhibuimus ex cod. Vaticano.
</p><h4>EPISTOLA LXXVI.
AD DOMNUM REGEM.
(Anno 797, mense Novembri.)</h4>
<em>De ratione saltus lunaris.</em> <nobr><sub></sub></nobr> 
<p>Domino desiderantissimo et omni sapientiae decore
clarissimo David regi Flaccus Albinus perpetuae pacis
et gloriae salutem.
</p><p>Solent itaque de fonte charitatis saepius verba
fluere salutationis; vel si longinquitas terrarum vocis
officia neget, apices dilectionis atramento formati
multoties recurrant. Idcirco simplici voto deprecor
ut liceat nostrae parvitatis chartulam ad vestrae auctoritatis
praesentiam saepius recurrere, ferentem
quae vel vestrae sapientiae jucunda, vel nostrae parvitati
necessaria esse arbitremur: et opportuno tempore
Flaccus vester legatur in litteris, qui quondam
audiebatur in verbis
<br>@ <nobr><sub></sub></nobr> Hic finis epistolae apud Canisium.. Nam causa hujus praesentis
<nobr><sub></sub></nobr> chartulae lunaris saltus effecta est, qui in hac lucenti
Luna Novembrii mensis anno circuli decennovennalis
novissimo
<br>@ <nobr><sub></sub></nobr> Circuli decennovennalis annus novissimus seu
ultimus intra tempus, quo Alcuinus in Francia morabatur,
erat annus 797, quo luna quarta decima incidebat
XV. Kal. Maii, sicut anno sequenti, qui primus
erat circuli decennovennalis, incidit Nonis Aprilis.
Qui calculus etiam convenit cum calculo Ven. Bedae,
quem vide tom. I Opp. pag. 365 (Patrologiae
tomo
XC). Igitur praesens epistola abs dubio scripta est
eodem anno 797, mense Nov. certissime inspici poterit. Igitur haec
luna Novembrii mensis, quae per decem et octo annos
tricesima computabatur, in hoc anno praesenti
praefati circuli nono decimo, undetricesima computari
{82} debet. Ita ut de vicesima nona, quae fit octavas
Kal. Decembris, vertatur septima Kal. in primam:
et fit die Kal. Decembrium septima, quae juxta
regulares epactas sexta computata est; et erunt
tres lunae pariter, Octobri scilicet, et Novembri, et
Decembri mensis undetricenarum dierum. Quod si
quis obstinata mente facere neglexerit, et magis regularibus
quam rationi saltus innititur, et vult Novembrii
<nobr><sub></sub></nobr> mensis lunam triginta habere dies, et in
<nobr><sub></sub></nobr> Kal. Decembris sextam lunam, magno se mox implicaverit
errori in quarta decima luna Paschalis
festi. Si vero Kal. Decembris sexta computabitur luna,
necesse erit ut in Kal. Januarias octava sit luna,
et Februario nona, et in Martio octava: et die Kalendarum
Aprilium nona, et quartas Nonas ejusdem
Aprilis decima; tertias Nonas undecima; pridias
Nonas duodecima; Nonas tertia decima, quae juxta
rationem Paschalis festi quarta decima debet fieri,
sicut ab omnibus in terminis paschalibus verissime
decantatur et firmissime tenetur. Et videri potest
diligenter considerantibus, quantus error et quam
perniciosus in luna quarta decima et in die Dominicae
Paschae, et in aetate lunae ejusdem diei oriri poterit,
si quis non curaverit unum diem in aetate lunae ratione
<nobr><sub></sub></nobr> saltus in Novembrio mense transilire. Etiam
nec aetas lunaris in Januario, Februario, Martio et
Aprile, regularibus convenit, qui observari debent
per decem et novem annos ad cognoscendam diebus
Kalendarum aetatem lunae in mensibus singulis.
</p><p>Est quoque aliud in hujus ratione saltus aliquando
difficilius computandum, sed necessario sciendum.
Notissimum vero vestrae scio acutissimae prudentiae
fore, quod in communibus annis secundum numerum
epactarum, quae singulis annis accrescunt undecim
diebus; quarta decima luna Paschalis locum prioris
quartae decimae undecim [<em>Al.,</em> undecima; <em>Cod.</em> Vat.
duodecim] diebus anticipat. Quod facile est invenire
per annos communes. In annis itaque embolismorum
<nobr><sub></sub></nobr> decem et novem diebus secundum numerum annorum
circuli decennovennalis, quarta decima luna Paschalis
transponitur prioris anni quartae decimae: uti detrimentum
commune annorum embolismis suppleatur, et
fiat aequalis numerus dierum in decem et novem solaribus,
et in decem et novem lunaribus annis. Inter
quartam decimam itaque lunam novissimi anni
circuli saepe nominati, quae fit quintas decimas Kal.
Maias, et quartam decimam primi anni ejusdem circuli,
quae fit Nonas Aprilis; non ut caeteris annis
communibus undecim, sed duodecim inveniuntur
dies; quatenus illa dies, quae in Novembrio mense
lunari aetati adempta est, hinc in Aprile inter epactas
inveniatur, epactarum vero rationem undecim
diebus singulis annis accrescere. Hoc vero anno
<nobr><sub></sub></nobr> propter saltum, duodecim dies inter quartam decimam
novissimi anni et quartam decimam primi anni
reperiuntur: quatenus embolismus hujus anni triginta
habeat dies secundum rationem embolismorum,
decem et octo novissimi anni epactas; quibus si addideris
undecim, qui singulis annis more solito accrescunt,
et unum saltus diem, fiunt triginta. Ideo
primo anno circuli saepe nominati nullae scribuntur
epactae, et a pueris de nullis in undecim decantatur.
Sed et si a quintas decimas Kalendas Maias totius
lunaris anni dies computantur usque in Nonas Aprilis,
non ut caeteris annis tricenteni quinquageni quaterni,
sed tricenteni quinquageni terni dies reperiuntur.
Nisi forte bissextilis immineat annus, qui unum
<nobr><sub></sub></nobr> adjicere solet seu solari seu lunari anno, ut aestimo,
diem.
</p><p>Qualiter vero hujus ratio saltus singulis annis
[cycli] decennovennalis in diminutionem unius diei
accrescat, diversis modis computatur. Sed haec facilior
videtur computatio, ut sciamus, singulis annis
cycli decennovennalis unam horam et unum punctum,
et novam [<em>F.,</em> nonam] decimam partem unius puncti
accrescere ad undecim epactarum dies. Ex quibus
horis et punctis colligitur unus per novem et decem
annos dies. Nam viginti et quatuor horae diem integrum
perficiunt; quatuor vero puncti horam faciunt
sedecim puncti quatuor horas efficiunt: et tribus punctis,
qui supersunt, adde nonas decimas partes unius
puncti, et fiunt quatuor puncti, et est una hora. Hanc
<nobr><sub></sub></nobr> si addideris {83} quatuor praescriptis horis, fiunt
quinque horae; et has quinque horas si adjunxeris
decem et novem horis, fiunt viginti quatuor horae,
unus dies integer in decem et novem annis juxta
<em>zodiaci jam </em>[F., zodiacicam] solis et lunae regulam
plenus et perfectus. Et ut certius intelligi possit quae
sit causa saltus lunaris: hunc vero citior quaedam
et velocior hora suae incensionis generat, sicut et
undecim dies epactarum annuis temporibus solent
facere. Verbi gratia, si modo hujus lunae Novembri
mensis incensio sexta hora diei facta est, erit sequenti
anno ejusdem lunae unius horae et unius puncti, et
nona decima parte unius puncti incensio ante horam
sextam: ita ut tota sexta hora et unus punctus quintae
horae et nona decima pars unius puncti ejusdem
<nobr><sub></sub></nobr> horae anticipetur. Et sic se crescere solet per singulos
annos usque in diem integrum, qui fit horarum
viginti quatuor.
</p><p>Haec vestrae excellentissimae [<em>Cod.</em> Vat., extollentissimae]
sapientiae, mi dulcissime David, in memoriam
revocare curavi, non ignota ingerens, sed
nota repetens propter opportunitatem praesentis lunae,
in qua ratio saltus, ut videtur, maxime consideranda
est. Licet non ignoremus aliter alios saltum computare,
et inserere velle; tamen propter rationem Paschalis
lunae, quae omnimodis inviolabilis et immutabilis
permanere debet, secundum antiqua sanctorum
Patrum instituta, et totius sanctae Ecclesiae consuetudinem,
hic maxime Novembrio mense notandus
esse videtur. Ego vero veteris immemor proverbii:
<nobr><sub></sub></nobr> Non feres ligna in sylvam, has sub munusculi
nomine litterulas in vestras transmisi divitias: memores
vos esse sciens laudatae viduae, quae curato
[<em>Cod.</em> Vat., aurato] templo duo addidit minuta; et
illorum qui pilos caprarum in tabernaculi decorem
attulerant <strong>(Exod. XXV, 4 seq.)</strong>. Et dum omnibus estis
benigni, omnium in vos favorem revocatis, et cunctis
copiose vestra benefaciens pietas cunctorum vobis
divitias attrahit, sicut Apostolus ait: <em>Qui seminat
in benedictione, de benedictione metet vitam
aeternam</em> <strong>(II Cor. IX, 6)</strong>.
<br>@ <nobr><sub></sub></nobr> {84} Hanc et sequentem epistolam, seu epistolarum
portiones competentes nobis servavit Malmesburiensis
lib. I de Gestis pont. Angliae in Ethelardo.
Inde illam descripsit Quercetanus Opp. Alcuini pag.
1671. Praesens data esse videtur anno 798, quo Athelardus
nomine Kenulfi regis, episcoporum et totius gentis
Merciorum, praeprimis vero pro reparanda sedis suae
<nobr><sub></sub></nobr> dignitate legatione functus est apud Leonem III pontificem.
(Alford., Annales Ecclesiae Anglo-Saxonicae.
ad illum annum n. 2 seq.; apud Froben. 62.)
</p><h4>EPISTOLA LXXVII.
AD ETHELARDUM ARCHIEPISCOPUM CANTUARIENSEM.
(Anno 798.)</h4>
<em>Romam ituro prosperum iter precatur, suique memoriam
rogat apud sanctos apostolos.</em> <nobr><sub></sub></nobr> 
<p>Sanctissimo Patri et in membris Christi valde venerando
Ethelardo archiepiscopo Alcuinus diaconus
in Christi charitate salutem.
</p><p>Audiens salutem et prosperitatem vestram, et
<br>@ <nobr><sub></sub></nobr> <em>Conventum.</em> Suasit nempe Alcuinus in epistola
60 (nunc 75) ut ad scissionem resarciendam cum omnibus
sacerdotibus et coepiscopo Eboracensi Eanbaldo
consilium iniret. Ex hoc loco, «et ex litteris Kenulfi regis
ad Leonem III papam satis constat, inquit Alfordus,
Ethelardum prius episcoporum synodum collegisse,
quam Romanum iter aggrederetur, ut quod ipse Leoni
proponeret, non tam e suo quam omnium ordinum
ore suffragioque loqueretur.» conventum cum Eanbaldo Eboracensi archiepiscopo
filio meo, satis mihi placuit speranti ex vestrae colloquio
sanctitatis honorem sanctae ecclesiae exaltari, et
Deo in eas servientium corrigi vitam. Ideo suasi
<br>@ <nobr><sub></sub></nobr> <em>Aliis litterarum apicibus.</em> Vid. epist. 60 (nunc 75). aliis
litterarum mearum apicibus, sanctitatem vestram permanere
in patria, nolens lumen Britanniae exstingui.
<nobr><sub></sub></nobr> Sed fiat quomodo Deo placet ut proficiat Christi Ecclesiis.
Prosperum iter faciat vobis Deus, angeloque
ejus comitante prospere vos ducat atque reducat
<strong>(Tob. V, 20, 21)</strong>, dulcissime et amantissime Pater.
Maxime autem precor, ut apud sanctos apostolos mei
habeatis memoriam, sicut nos apud sanctum Martinum
vestri habere dulce habemus.
<br>@ <nobr><sub></sub></nobr> Ex Malmesb. loc. cit. Data fuit haec epistola post
reditum Athelardi ex Romano itinere, quem ad
annum 798 referendum censet Alfordus n. 3, pag.
686, qui ibidem n. 4 addit: «restitutam quidem Dorovernensis
Ecclesiae dignitatem hac prima legatione
Ethelardi. . . sed quia in dies occurrebant nova difficultatum
<nobr><sub></sub></nobr> argumenta. . . . ideo Romana rursum
sedes appellata et Ethelardus iterum sequenti anno
799 in Urbem rediit.» De utraque legatione lege
Westmonasteriensem, Chronologum Saxonem, et
Vigorniensem, citatos a Pagio ad annum 796, n. 27
et 28. (Apud Froben. 63.)
</p><h4>EPISTOLA LXXVIII.
AD ETHELARDUM ARCHIEPISCOPUM CANTUARIENSEM.
(Anno 798.)</h4>
<em>Felicem illi reditum ex Romana legatione, ob reparatam
Ecclesiae Cantuariensis dignitatem, precatur.</em>
<p>Domino sanctissimo atque omni honore dignissimo
Ethelardo archiepiscopo.
</p><p><nobr><sub></sub></nobr> Lectis prosperitatis vestrae litteris, et prosperitate
itineris vestri et reversionis in patriam, et qualiter
apostolica benignitate suscepti fuistis, toto cordis
affectu animoque laetissimo gratias egi Domino Deo
sempiterno, qui magno clementiae dono viam vestrae
peregrinationis prospero direxit itinere, et dedit vobis
gratiam in conspectu Patris apostolici, et legationis
effectu et voti compotem redire concessit; et
<br>@ <nobr><sub></sub></nobr> <em>Primi nostri doctoris.</em> Augustini nempe, Cantuariorum
<nobr><sub></sub></nobr> archiepiscopi et Angliae apostoli. Aliam epistolam
Alcuinus scripsit ad Athelardum dum Romam
proficisci vellet, cujus summam Malmesb. lib. I Reg.
Angl. cap. 4 recenset his verbis: «De tenuitate vestium
clericalium Alcuinus Athelardum archiepiscopum
Cuthberti successorem oblique castigat monens,
ut cum Romam vadens Carolum Magnum imperatorem,
etc., visitaret, non adduceret clericos vel monachos
versicoloribus et pompaticis vestibus indutos, quod
non solerent clerici nisi religiosis vestibus amiciri.» primi nostri Doctoris sanctissimam sedem ad pristinum
<nobr><sub></sub></nobr> culmen dignitatis per te iterum exaltare dignatus
est, quae cujusdam dissensionis scissura, quorumdam
invidiosa contentione, ad horam discissa esse
videbatur. Felix qui unitatem pacis fraterno amore
conservare studet; sed ille multo felicior qui ab aliis
disrupta charitatis viscera pro labore ad unius compagem
corporis reformare nititur. Igitur nunc, gratia
operante divina, membrorum unitate adhaeret capiti
proprio, et sacerdotalis dignitas antiquo gratulatur
honore, et germana pax inter summos Britanniae
pontifices splendescit, et sub duabus metropolitanorum
civitatibus una pietatis et concordiae viget
voluntas, sicut in litteris vestrae beatitudinis lectum
intellexi.
<br>@ <nobr><sub></sub></nobr> Edit. Quercet. 18, ex ms. <strong>(Froben. 64)</strong>. {85}
</p><h4>EPISTOLA LXXIX.
AD DOMNUM REGEM.
(Anno 798 vel 799.)</h4>
<em>Commendat amicos suos ex Anglia Romam profectos.</em> <nobr><sub></sub></nobr> 
<p>Domino desiderantissimo David regi Flaccus matricularius,
aeternam in Christo salutem.
</p><p>Dulcedo dilectionis vestrae, et fiducia probatae pietatis,
saepius me hortatur vestrae auctoritati dirigere
litterulas, officioque syllabarum indagare, quod fragilitas
corporis obstat voluntati implere posse. Sed
rerum novitas supervenientium, novos iterum cogit
edere apices, ut chartula ferat cordis affectum, et
fundat preces ad aures pietatis vestrae: quae nunquam,
ut vere fateor, cassatae in conspectu misericordiae
<nobr><sub></sub></nobr> vestrae fuerunt. Nec meas pro vestra stabilitate
et salute cassatas in conspectu Dei credo, quia
libenter divina suscipit gratia lacrymas quae ex charitatis
fonte profluunt.
</p><p>Dictum est mihi, aliquos ex amicis Flacci tui,
<br>@ <nobr><sub></sub></nobr> <em>Edelardum.</em> Seu <em>Aethilardum archiepiscopum
Cantuariensem;</em> qui anno 798, et iterum anno 799
Romam ad Leonem III profectus est, pro resarcienda
sedis suae dignitate, tempore Offae regis Merciorum
plurimum laesa. Vide epist 60 (nunc 75), ad Adelhardum.
Qua occasione Aethilardus cum sociis Carolum
regem adire potuit. Edelardum scilicet, Doroensis Ecclesiae metropolitanum,
et primae sedis in Britannia pontificem, vestram
adire velle pietatem: ministrum quoque olim Offanae
regis Ceilmundum de regno Mercionum [<em>F.,</em> Merciorum]:
<nobr><sub></sub></nobr> sed et Torhcmundum
<br>@ <nobr><sub></sub></nobr> <em>Hedilredi.</em> Seu <em>Ethelredi regis Northumbriae, qui
anno 796 a suis occisus est.</em> Vide epist. 42 (nunc
47) ad Offam regem. (Apud Froben. 65.) Hedilredi regis fidelem
famulum, virum in fide probatum, strenuum in
armis: qui fortiter sanguinem domini sui vindicavit.
Hi omnes mihi valde fuerunt fideles, et adjutores itineris
mei, vel meorum defensores puerorum, huc
illucque discurrentium. De quibus optimam vestram
deprecor clementiam, solita benignitate suscipere
eos, quia mihi necessarii fuerunt unusquisque in loco
suo. Saepius cognovi sacerdotes religiosos, et in
Christi servitio devotos; nec non viros fortes, et fideles
in saeculari dignitate, vestrae laudabiles esse aequitati.
Nam optimus quisquis, et in sua sibi ipsi probatus
conscientia, bonos diligere non dubium est,
edoctus omnipotentis Dei exemplo, qui summum est
bonum. Et omnis rationabilis creatura, quantum
<nobr><sub></sub></nobr> boni habet, ejus bonitate illuminata habere certissimum
est. Ipsa Veritate dicente: <em>Ego sum lux mundi.</em>
Qui sequitur me, non ambulat in tenebris, sed habebit
lumen vitae <strong>(Joan. VIII, 12)</strong>.
</p><p>Perpetuam Christi tribuat tibi gratia lucem, 
<br>Cum sanctis pariter, David amate Deo.
<br>@ <nobr><sub></sub></nobr> Hanc epistolam duplici loco exhibuit Quercetanus;
semel pag. 1141 et iterum ex ms. codice castigatiorem
et aliquibus etiam locis auctiorem pag. 1465.
Data est anno 798, ut ex sequenti colligitur. Vir doctissimus
P. Ildeph. Catelinot in sua collectione ms.
<nobr><sub></sub></nobr> eam e corpore epistolari eximi volebat, et referri
inter Opera liturgica Alcuini. Ego tamen eamdem, ne
tot alias de variis quaestionibus dogmaticis, moralibus,
philosophicis, ac astronomicis disserentes distrahi
oporteret, hic retinendam esse censui.
</p><h4>EPISTOLA LXXX.</h4>
<br>@ <nobr><sub></sub></nobr> Alia inscriptio pag. 1141 prioris edit. habet:
<em>Ad Carolum Magnum Galliarum imperatorem.</em> AD DOMNUM REGEM.
(Anno 798, circa tempus Septuagesimae.)
<em>De ratione Septuagesimae, Sexagesimae et Quinquagesimae.</em>
<p>Benedictus sit Deus Pater omnipotens, qui te creavit
et honoravit: et benedictus sit Dominus noster
<nobr><sub></sub></nobr> Jesus Christus Filius Dei, qui te redemit et elegit:
et benedictus sit Spiritus Paraclitus, qui te illuminavit,
et dilatavit cor tuum in omni sapientiae et
scientiae claritate, dilectissime David, et dulcissime
domine! et benedicta sit sancta Trinitas, unus Deus
omnipotens, Pater, et Filius, et Spiritus sanctus, qui
mihi servulo suo, licet indigno, talem concessit dominum,
amicum, et adjutorem gratiae suae; qui mihi
{86} per servum suum, beatae memoriae magistrum
meum, ministrare clementer dignatus est: et benedicta
sit potestas et regnum tuum, et filii tui, et filii
filiorum tuorum, usque in generationes saeculi sempiternas;
et veniat super te et super tuam generationem
benedictio sanctorum in die Domini nostri
Jesu Christi; cujus sanctissima voluntas [<em>Al.,</em> utque
<nobr><sub></sub></nobr> sanctissima voluntas tua] semper vigeat, floreat et
crescat in corde tuo, clarissime Ecclesiae Christi
rector et defensor.
</p><p>Repletus sum gaudio vestram audiens prosperitatem
et exaltationem, et totus jucunditate exhilaratus,
dum vestrae beatitudinis litteras accepi, legi et osculatus
sum. Unde et aliquid familiarius vestrae dilectioni
scribere praesumo, et illatas quaestiunculas
<nobr><sub></sub></nobr> venerabili aspectui vestro praesentare. Sciens autem
scholasticae eruditionis inquisitionem, et ecclesiasticae
disciplinae solertiam, vestrae clarissimae sapientiae et
dulcissimae familiaritati gratam esse et jucundam; et
quidquid urbanitatis sale conditum cognoscitur, vestris
intellectualibus auribus favorabile, et acutissimis
scientiae oculis amabile esse probavimus. Unde
quod scholastica tironum juventus flaccidis [<em>Al.,</em> flaicinis,
<em>forte</em> Flaccinis, <em>seu Flaccianis, id est, ipsius
Flacci</em>] ingerere auribus solet, vestrae sanctissimae
prudentiae dirigere ratum duximus, et inde solatia
responsionis quaerere, unde sophiae flumina manare
novimus; tametsi indoctas has videri interrogationes
vestrae sanctissimae sapientiae posse fateor. Et ne mea
aliquid praesumptuose rusticitas responderet [<em>Al.,</em>
<nobr><sub></sub></nobr> meae aliquis rusticitati praesumptuose responderet]
vestrum laudabile ingenium, et praefulgens eruditionis
acumen consulere tutum esse putavimus. Nam
velut vermes fenestris involant aestivis, sic auribus
meis insident quaestiunculae. Et horum convenientia
nunc temporum excitati de ecclesiastico more interrogant,
cur septuagesimus, et sexagesimus, vel quinquagesimus
ordo per dies Dominicos ante quadragesimum
dicatur vel colatur?
</p><p>Si respondero, Ecclesiae hanc esse consuetudinem
et Romana auctoritate hujus religionis ritum esse
firmatum; minus illis videtur, auctoritate et consuetudine
sola esse responsum, nisi et aliqua ratio addatur
auctoritati: quia dicunt, nihil esse sine causa in
ecclesiasticis consuetudinibus a doctoribus constitutum
<nobr><sub></sub></nobr> praecipuis. Maxime autem titubat illorum sensus
quod numerus praedictus ordini dierum non convenit.
Ubi dicunt, septuagesimus. ibi non sunt septuaginta
dies usque ad resurrectionem Domini nostri Jesu
Christi. Similiter nec ubi sexagesimus numerus notatur
in diebus Dominicis, nullatenus computo dierum
convenit usque ad Pascha. Iterum si dico, synecdochice
dictum esse, id est, a parte totum; quae
quidem tropica locutio, ut vos optime nostis, Scripturis
sanctis usitatissima esse dignoscitur; sicut in
tribus diebus et tribus noctibus, quibus Dominus
noster Jesus Christus in sepulcro requiescere legitur
<strong>(Matth. XII, 40)</strong>, intelligi necesse est, et multis aliis
in locis: quae omnia si dicantur, libri excedunt magnitudinem.
Addunt tamen quaerere cur septuaginta,
<nobr><sub></sub></nobr> vel sexaginta, vel quinquaginta in tali tempore dicuntur?
[<em>Al.,</em> cur Septuagesima, vel Sexagesima, vel
Quinquagesima in tanto tempore dicantur]? Audivi,
dum Romae essem, quosdam dicentes magistros quod
Orientales populi novem hebdomadas, et Graeci octo,
et Latini septem jejunare soleant; et inde consuetudinem
Romanam sumpsisse Ecclesiam, septuagesimos,
sexagesimos, et quinquagesimos [<em>Al.,</em> ex consuetudine
<nobr><sub></sub></nobr> Romana Septuagesimam, Sexagesimam,
et Quinquagesimam] nuncupare Dominicos. Hoc quia
a talibus non audivi magistris, quorum auctoritati
me tradere auderem, omnino confirmare non fui
ausus. Quapropter adhuc restat aliquid quaerendum
quod tempori conveniat et rationi concordet, et numero
non adversetur. Videtur enim mihi septuagesimus
dies dici posse propter decem hebdomadas, quae
sunt ab ipso die usque ad clausum Paschae [<em>Al.,</em> Pascha],
quo die alba tolluntur vestimenta a nuper
baptizatis. Igitur et in Apostolo legimus: <em>Regnavit
mors ab Adam usque ad Moysen</em> <strong>(Rom. V, 14)</strong>; et
significat, usque ad ultima tempora legis, quae per
Moysen data est, et decucurrit in Christi Dei nostri
tempora. Porro sexagesimus inde dici potest, quia
<nobr><sub></sub></nobr> sexaginta sunt dies usque ad medium Paschae, quod
erit feria quarta paschalis hebdomadis. Quinquagesimus
vero, qui decurrit usque in diem sanctum
resurrectionis Dominicae. Quadragenarius etiam numerus
cum {87} Dominica sua currit ad mysticum Pascha
Hebraeorum, quod Dominus noster Jesus Christus
cum discipulis suis celebravit, et nos dicimus Coenam
Domini.
</p><p>Nec typica interpretatio his discordare videtur rationibus.
Nam septenarius Spiritui sancto convenire
multis in locis sacrae Scripturae noscitur. Unde et post
septem hebdomadas Spiritus sanctus missus est de
coelo in igneis linguis super centum viginti nomina
credentium <strong>(Act. II, 3)</strong>; et septem dona sancti Spiritus
legimus in propheta <strong>(Isa. XI, 2, 3)</strong>. Et tunc maxime,
<nobr><sub></sub></nobr> dum alba tolluntur a baptizatis vestimenta,
per manus impositionem a pontifice Spiritum sanctum
accipere conveniens est, qui in baptismo omnium
receperunt remissionem peccatorum; et per
septem dies in angelico [<em>Al.,</em> evangelico] castitatis
habitu et luminibus coelestis claritatis sanctis assistere
sacrificiis solent. Et senarius numerus perfectioni
vitae nostrae concordat, quia in sex diebus omnia
opera perfecta fecit Creator omnipotens <strong>(Gen. I,
31, II, 1)</strong>. Et ipse senarius numerus, sicut vestra doctissima
novit sagacitas, partibus suis perfectus est.
Et quinarius numerus per decades ductus, ad resurrectionem
Domini nostri Jesu Christi concurrit, significans
nobis remissionem omnium peccatorum esse,
et justificationem vitae in Christo. Quadragenarius
<nobr><sub></sub></nobr> vero per decadas quater ductus, poenitentiae typum
tenere multis in locis constat. Unde et ipse Dominus
noster quadraginta diebus jejunavit <strong>(Matth. IV, 2)</strong>,
cujus praedicatio prima fuit: <em>Poenitentiam agite, appropinquavit
regnum coelorum</em> <strong>(Matth. III, 2)</strong>. Et sicut
Moyses legem, Elias prophetiam <strong>(Exod. XXXIV, 28;
III Reg. XIX, 8)</strong>, ita ipse Dominus noster evangelicam
praedicationem quadraginta dierum jejunio dedicavit.
Et ut vestra novit ingeniosa et praeclara in
omnibus philosophorum disciplinis prudentia, quam
mirabiliter quadragenarius numerus, qui poenitentiae,
ut diximus, convenit, si per suas partitur divisiones,
et per partes suas crescit, usque ad quinquagesimum
pervenit, qui est remissionis numerus; quia per
<nobr><sub></sub></nobr> poenitentiam ad remissionem peccatorum nostrorum
nobis festinandum est.
</p><p>Sed et aliquid mirabile in hac consideratione et
convenientia senarii numeri inveniri potest; et quodammodo
principium hujus computationis mirabili
fine concordat in regulis numerorum. Igitur inter
septuagesimum et sexagesimum sex reperiuntur dies:
similiter inter sexagesimum et quinquagesimum;
etiam inter quinquagesimum et quadragesimum senarius
invenitur numerus, et fiunt ter sex, et faciunt
decem et octo [<em>Al.,</em> dies octodecim]. Qui numerus, si
rationabiliter consideratur, et dividitur in tres partes
aequales, erunt ter sex; et est ratio simpli ad duplum,
et significat simplam mortem Dei Christi ad duplam
nostram. Quia nos duabus mortibus fuimus obnoxii,
<nobr><sub></sub></nobr> id est, animae et carnis [<em>Al.,</em> corporis]. Ille vero simpla
morte sua et innoxia, duptam destruxit nostram,
et simpla resurrectione sua duplam ostendit nobis
[<em>Al.,</em> nostram], et perdonavit; unam nunc in anima,
alteram in die magno adventus sui in corpore, ut sit
tunc unus homo gloriosus corpore et anima, qui
prius unus fuit mortalis anima et corpore; anima
peccato, corpore corruptione.
</p><p>Similiter, et si finis consideratur calculationis,
convenienter huic rationi videtur concordare. Nam
inter quintam feriam coenae Dominicae, in qua quadragenarius
numerus decurrit; usque ad resurrectionem
Domini, id est, Dominicam diem, quo quinquagenarius
numerus pervenit, duo sunt dies. Item a
Dominica resurrectionis Domini [<em>Al.,</em> die], usque ad
<nobr><sub></sub></nobr> quartam feriam, quo sexagesimus numerus pervenit,
duo sunt dies. Item a quarta feria usque ad sabbatum,
ubi septuagesimus numerus impletus est, duo
sunt dies. Hi vero dies si junguntur, duo et duo et
duo, faciunt sex. Et iste senarius si dividitur in duo
et quatuor, eadem simpli et dupli ratio invenietur
in eo. Ita haec concordia pertinet ad resurrectionem
Domini nostri Jesu Christi: illa prior ad passionem,
in qua redempti sumus, et in ista justificati, sicut
beatus Apostolus ait: <em>Christus passus est propter redemptionem
nostram, resurrexit autem propter justificationem
nostram</em> <strong>(Rom. IV, 25)</strong>. Potestis ex hac speculatione
vestris demonstrare familiaribus, quam jucunda
est et utilis arithmeticae disciplinae cognitio;
quam et vestrae {88} diligentiae bene notam, et per
<nobr><sub></sub></nobr> vos aliis cognitam esse credimus. Plura hinc [<em>Al.,</em>
plurima ex hinc] dicere potui, sed nolui chartulae
excedere modum: et maxime quia non ignoranti
scripsi, sed ei qui haec omnia optime novit. Ideo perpaucis
haec praelibavi verbis, quia vobis haec omnia
esse notissima sciebam. Et ut dictum est, cum sapiente
<em>paucis utendum est verbis</em> <strong>(Eccle. V, 1)</strong>. Et,
<em>Beatus, qui loquitur in aurem audientem</em> <strong>(Prov. XX,
12)</strong>, id est intelligentem. Mihi itaque in fine epistolae
cum regina Saba dicendum est: <em>Beati viri tui, et
beati servi tui:</em> Hi qui stant coram te semper, et audiunt
sapientiam tuam. Sit Dominus Deus tuus benedictus,
cui complacuisti, et posuit te super thronum
Israel, eo quod dilexerit Dominus Israel in sempiternum:
<nobr><sub></sub></nobr> et constituit te regem, ut faceres judicium et
justitiam <strong>(III Reg. X, 8 et 9)</strong>.
<br>@ <nobr><sub></sub></nobr> Hanc epistolam, quamvis jam a nobis inter
opera B. Caroli Magni recusam, hic exhibemus propter
arctam ejus cum praecedenti et sequenti epistola
connexionem. (Apud Froben. epist. 66.) EDIT.
</p><h4>EPISTOLA LXXXI.
AD ALBINUM ABBATEM.</h4>
<br>@ <nobr><sub></sub></nobr> <em>Epistola.</em> Edit. Quercetani, pag. 1147. Hic eamdem
castigatiorem exhibemus ex codd. Salisb. et
S. Emmerami. Utramque de Septuagesima epistolam
scriptam esse anno 798 existimo, quo etiam Alcuinus
huic Caroli epistolae respondit per epistolam sequentem.
Occasionem de ea re inquirendi praebuerunt
ejus discipuli, «eorum tunc temporum convenientia
<nobr><sub></sub></nobr> excitati.» Ergo scriptae fuere istae epistolae tempore
Septuagesimae ejus anni.

<p><em>Carolus Magnus respondet priori epistolae de ratione
Septuagesimae.</em>
</p><p>Carolus, gratia Dei, rex Francorum, 
<br>@ <nobr><sub></sub></nobr> <em>Imperator.</em> Hanc vocem non habent Codd. mss.
Salisb. et San-Emmeramianus; nec exstat apud Goldastum,
qui hanc epistolam edidit Constitut. imp.,
tom. III, pag. 137. Omittitur quoque in Chron. Centulensi,
apud Pouget., pag. 624, not. <em>a.</em> Et bene,
nam data est haec epistola antequam Carolus imperator
fuisset declaratus, ut diximus in not. antecedente. imperator
Longobardorum, ac patricius Romanorum, dilectissimo
magistro, nobisque cum amore nominando Albino
abbati in Domino nostro Jesu Christo aeternam
salutem.
</p><p>Pervenit ad nos epistola missa a religione prudentiae
vestrae, quae post laudes et benedictiones omnipotenti
Deo debitas, nobis et progeniei nostrae,
benedictionem optabilem cum summa benevolentia
<nobr><sub></sub></nobr> [<em>Al.,</em> summamque benevolentiam] detulit. Post haec
textus illius inquirendo subsecutus [<em>Al.,</em> subjectus]
est, cur Septuagesima et Sexagesima, nec non et
Quinquagesima in ordine per dies dominicos ante
Quadragesimam dicatur, vel scribatur. Inde arrepta
ratione per campos arithmeticae artis, quidquid ex
hac re vestra sensit industria, se extendendo nobis
pleniter significare studuit [<em>Al.,</em> statuit]. Sed dum
mens nostra huc illucque discurreret, solerti indagatione
consideravimus, non solum infra [<em>Al.,</em> intra]
praescriptos a vobis dies, sed etiam per singulas
hebdomadas, nec non et per totum anni circuli
[<em>Gold.,</em> circulum] spatium [<em>Gold.</em> om. spatium], per
intervalla horarum ac punctorum seu momentorum;
mysteria numerorum posse ab his qui hujus artis
<nobr><sub></sub></nobr> peritia imbuti sunt reperiri. Unde quia tuae charitati
placuit nostram regalem aulam hac de re consulere,
quidquid inde sentit [<em>Al.,</em> sensit] nostra serenitas,
sermone commatico tibi patefacere non negamus [<em>Al.,</em>
negavimus].
</p><p>Exigente igitur inquisitione, et consideratione quaerendum
est, cur [<em>Al.,</em> considerata, cur; <em>Gold.,</em> considerata
ratione cur] alii sex, alii septem, alii octo,
nonnulli vero novem abstineant hebdomadas? Argumentum
sensus nostri tuae familiaritati per hos apices
significare studemus. Qui enim [<em>Cod.</em> ms. S. Emmerami,
Quod sic solvendum est; qui enim] sex
hebdomadas observantes se abstinentiae tradunt, subtractis
sex diebus dominicis, in quibus jejunare minime
licet, decimas dierum dantes [<em>Gold.,</em> dantes
<nobr><sub></sub></nobr> dierum] corporis sui, triginta sex dies, sicut beatus
Gregorius mirabilis doctor edocet, jejunant; et hoc
tempus, licet in ipso duo superesse videantur dies
usque ad sanctam Resurrectionem, Quadragesimam
doctoribus sanctae Dei Ecclesiae {89} nominari placuit.
Religione vero crescente a Telesphoro pontifice, qui
<nobr><sub></sub></nobr> post Petrum apostolorum principem nonus in sancta
Romana Ecclesia claruit, septem hebdomadae in abstinentia
dedicatae sunt; et noc tempus, quo alio nomine
rectius vocari quam Quinquagesima in ordine
rationabiliter debuerit [<em>Al.,</em> debuit; <em>Gold.</em> vocare,
quam Quinquagesimam . . . debuerunt]? Ex hinc et
deinceps collecta ratione, qui octo hebdomadis [<em>Al.,</em>
hebdomadas; <em>Gold.</em> addit: observare studuerunt,
Sexagesimam gradatim], Sexagesimam gradatim
nominaverunt. Similiter qui novem, Septuagesimae,
juxta praefatam rationem, nomen imposuerunt, et
non ob numerum [<em>Al.,</em> ordinem numerorum] hebdomadarum
vel dierum, sed tenorem nominis [<em>Al.,</em> numeris]
servantes haec nomina censuerunt [<em>Al.,</em> composuerunt].
Velut, siqui nunc fuissent, qui decimam
<nobr><sub></sub></nobr> hebdomadam addere pro aliqua justa ratione voluissent,
et propter numerum hebdomadarum decagesimam
[<em>Al.,</em> Decimagesimam], seu quolibet alio nomine,
vel propter numerum dierum Septuagesimam,
vel octuagesimam, ordine servato vocabulorum, tramite
recto pergendo nuncupare debuissent.
</p><p>Quia igitur, gratia divina opitulante, prout nobis
visum fuit, de nomine Septuagesimae et Sexagesimae
[<em>Al.,</em> Quadragesimae], ac Quinquagesimae, tuae charitati
scripsimus, nunc stylo percurrente de observantia
et cultu harum (hebdomadarum) juxta capacitatem
[<em>Gold.,</em> sagacitatem] sensus nostri tibi scribere
curavimus. Quinquagesima vero ideo dicitur,
et observatur a nonnullis, ut et decimas dierum, jejunando,
omnipotenti Deo offerre valeant, et imitari
<nobr><sub></sub></nobr> Dominum nostrum Jesum Christum, qui quadraginta
diebus jejunium sacratissimum implevit. A Quinquagesima
namque usque in Pascha septem hebdomadae
sunt, quae faciunt dies quinquaginta: ex
quibus si octo dies dominicos subtraxeris, in quibus
jejunium non licet observare, remanent quadraginta
duo dies, et hi duo dies, quinta [<em>Gold.,</em> sexta, <em>mendose</em>]
videlicet et septima feria, qui quadragenarium
numerum excedunt, apud quosdam jejunio dedicantur;
apud quosdam in veneratione [<em>Al.,</em> refectione]
propter Coenam dominicam et sanctum Sabbatum
habentur. Sexagesima autem, ut aestimamus, propterea
a nonnullis observatur, ut et decimas dierum
corporis sui [<em>Al.,</em> corporibus suis] omnipotenti Deo
dare possint, et Dominum nostrum Jesum Christum
<nobr><sub></sub></nobr> in quadragenario numero particulatim jejunando
imitari, et ut primam, vel quintam feriam a jejunio
vacare valeant. A Sexagesima quippe usque in sanctum
diem Resurrectionis dominicae octo hebdomadae
sunt, ex quibus si de singulis hebdomadibus primam
et quintam feriam subtraxeris, et ipsum diem sanctum
<nobr><sub></sub></nobr> Paschae, quadraginta tantum dies remanent in
abstinentia. Melchiades vero natione Afer, vir per
omnia apostolicus, tricesimus quartus post sanctum
Petrum, cui successit beatus Silvester in cathedra
[<em>Al.,</em> cathedram] apostolicae dignitatis; hic constituit
ut nulla ratione, in prima vel quinta feria, jejunium
quis de fidelibus agere praesumeret. 
<br>@ <nobr><sub></sub></nobr> <em>Nam cur .</em> . . In Cod. ms. San-Emmeramiano ita
legitur: <em>Nam quur in prima feria jejunium non fiat
ipso tradente Salvatore, non est necessitas texendo
replicari.</em> Nam cur in
prima feria jejunium ipso tradente solvatur, non est
necessitas texendo replicare. Quintam vero arbitrati
sumus, propter magna mysteria, quae in ea continentur,
ab eo solutam. In ipsa namque sanctum
chrisma conficitur ad abluendas totius mundi primae
originis culpas [<em>Al.,</em> abluendam . . . . culpam]; in ipsa
reconciliatio fit poenitentium; in ipsa Redemptor
omnium coenando [<em>Al.,</em> redemptio omnium caenando]
<nobr><sub></sub></nobr> cum discipulis panem fregit, et calicem pariter dedit
eis
<br>@ <nobr><sub></sub></nobr> <em>In figuram.</em> Cod. ms. S. Emmeramianus, et Goldastus:
<em>In figura.</em> Haec non intelligenda sensu calvinistico,
sed catholico, uti explicantur in opere D.
Arnaldi, de Perpetuitate fidei, tom. I, pag. 765. in figuram corporis et sanguinis sui, nobisque
profuturum magnum exhibuit Sacramentum <strong>(Matth.
XXVI, 26, 27)</strong>. Eo videlicet die, post multa mysteria,
Deus et Dominus noster Jesus Christus, videntibus
sanctis discipulis suis gloriosa Ascensione coelos penetravit
<strong>(Luc. XXIV, 51; Act. I, 9)</strong>. Sed ne diutius
sermo protrahatur; multa te legisse de hac solemnitate
in sanctorum venerabilium orthodoxorum Patrum
dictis non ignoramus. Septuagesima denique,
ut aestimamus, propterea ab aliquibus observatur, ut
et decimas dierum Deo [<em>Al.,</em> Domino] dare queant;
et prima vel quinta, nec non et septima feria jejunium
solvere [<em>Gold.,</em> observare <em>mendose</em>] possint.
A Septuagesima vero usque in Pascha, novem hebdomadae
<nobr><sub></sub></nobr> sunt, quae faciunt dies sexaginta quatuor
[<em>Gold.,</em> tres], e quibus, si de unaquaque hebdomada
tres praefatos subtraxeris dies, et Paschalem sacratissimum,
triginta sex in abstinentia [<em>Al.,</em> abstinentiae]
remanent dies. Hi vero Sabbatum, in quo Deus
ab omnibus operibus requievit <strong>(Gen., II, 2)</strong>, non solum
ob superstitionem Judaeorum, nec propter mandata
legalia Veteris Testamenti, quae sunt umbra futurorum,
sed ne cum Judaeis scandalizent [<em>Al.,</em> scandalizentur;
<em>Gold.,</em> sabbaptizentur], jejunium solvere
[<em>Gold.,</em> observare, <em>mendose</em>] conantur. Ea praecipue
causa est, quia vesperascente ipso die, gaudium
{90} sanctae resurrectionis a fidelibus honorifice celebratur.
Sed quia unusquisque in suo sensu abundat
<nobr><sub></sub></nobr> <strong>(Rom. XIV, 5)</strong>, sive hoc, sive aliud sit, salva
fide et religione nihil praejudicamus [<em>Al.,</em> praejudicavimus;
<nobr><sub></sub></nobr> <em>al.,</em> prohibetur; <em>al.,</em> praedicavimus].
<br>@ <nobr><sub></sub></nobr> <em>De hoc autem.</em> Hanc clausulam, quae deerat in
Editis, addidimus ex Cod. ms. Salisb., Goldasto,
loc. cit., pag. 138, et D᾽Acherio, Spicil. tom. IV,
pag. 470. De hoc autem, quod chartula prosecuta vestra
retulit, quod plurima hinc dici possint, sed noluisse
te excedere modum chartulae, et maxime quia cum
sapienti paucis utendum sit verbis, ita et nos versa
vice paucis pauca rescripsimus. Quod autem usurpastis
verba reginae Sabae ad Salomonem de beatitudine
servorum qui nobis assistunt, et audiunt verba sapientiae
nostrae, si hoc verum fore scitis, venite, assistite,
audite, et pariter in Domino in pratis vernantibus
varietate florum Scripturarum jucundantes
delectemur.
<br>@ <nobr><sub></sub></nobr> Haec epistola apud Canisium 13, apud Quercetanum
9, (apud Froben. 67) numeratur; ibi mutila;
hic integra. Accedunt nunc emendationes nonnullae
ex cod. ms. Reg. Vat. n. 226.
</p><h4>EPISTOLA LXXXII.
AD DOMNUM REGEM.
(Anno 798.)</h4>
<em>Respondet ad epistolam praecedentem, et lunaris
saltus supputationes mittit.</em> <nobr><sub></sub></nobr> 
<p>Optabilis [<em>Al.,</em> et cod. Vat., optata mihi] et diu
desiderata vestrae bonitatis litterarum facies subito
effulsit, permultoque tempore avidos videndi oculos
sanctissimi vestri nominis apices refecerunt. Et, licet
aliquid reprehensibile sequenti serie de meis
cantitassent litterulis, tamen omnia melliflua dulcedine
hausi, dum hoc desiderabile et multum mihi
amabile in primo capite nomen apparuit. Gratissimum
mihi etiam fore fateor [<em>Al.,</em> fatebor], ut vel sic
beatitudinis vestrae syllabas mererer osculari: ut
quod perpetua et inviolata non potuit promereri
dilectio, saltem reprehensionis materia subito extorqueret:
sciens meliora esse vulnera diligentis,
quam fraudulenta oscula odientis. Nec mirum si
<nobr><sub></sub></nobr> tarditas aselli sustineat in dorso flagellum. Ego tardus,
ego mei ipsius [<em>Cod.</em> Vat., egomet ipsius] immemor,
vestrorum forsitan digne puerorum sustinui
flagellum. Entellus senior effeto corpore dudum caestus
deposuit suos: aetate florentibus cedit illos indui.
Ideo aliquis illorum seniorem ingenti pugno
percussit, ita ut caligo obversaretur oculos senioris;
et vix resumptis viribus frigidus circa praecordia
recaluit sanguis. Et ut ad rem veniam, ac ignorantiae
fomentis caput percussi medicari incipiam:
ego imperitus, ego ignarus, nesciens Aegyptiacam
scholam in palatio Davidicae versari gloriae
<br>@ <nobr><sub></sub></nobr> Hic finis est epistolae apud Canisium.: 
<br>@ <nobr><sub></sub></nobr> <em>Ego abiens.</em> E schola nempe palatina Turonos. ego
abiens Latinos ibi dimisi. Nescio quis subintroduxit
<br>@ <nobr><sub></sub></nobr> {93} <em>Aegyptios.</em> Quinam fuerint Aegyptiaci illi
praeceptores, conjicere mihi videor ex carmine Theodulfi
Aurelianensis episcopi ad Angilbertum: quo in
carmine Scottum quemdam in aula degentem ac docentem
falsis amarulentisque dicteriis impetit. Nam
Scotti ex Hibernia orti olim sequebantur Paschalem
circulum Alexandrinorum, qui Pascha lunae quarta
decima die, si quando in Dominicam incidisset, celebrabant.
Et forsan is erat Clemens Scottus, quem
in Gallia ad docendum fuisse relictum a Carolo, tradit
monachus Sanct-Gallensis initio libri primi. MABILLONIUS.
<em>Act.</em> SS. saec. IV part. I, praef., pag.
CXXXI. Aegyptios. Nec tam indoctus fui Memphiticae supputationis,
<nobr><sub></sub></nobr> quam benevolus Romanae consuetudinis.
Annum cum nato Christo, et crescente luce initiare
<nobr><sub></sub></nobr> secundum Latinos volens, non cum Aegyptiis, qui
tenebrae interpretantur, a supervenientibus tenebris
ordiri: quia scio, me olim cum Moyse {91} tenebras
Aegyptiorum relinquere, et modo in terra repromissionis,
lucis et laetitiae cum Jesu duce nostro libertate
honoratus stare, et nullatenus, secundum quod
dux meus, imo et Dominus noster dixit, iterum ad
Aegyptias redire tenebras.
</p><p>Unde miror cur pueri vestri annum legitimum a
mense Septembrio incipere velint, et partem transacti
decennovennalis sequenti connectere circulo,
caudam vertentes in caput: et non magis omnibus
lunae et siderum augmentis, vel detrimentis explosis,
ad novum annum et ad caput supervenientis
circuli omnino libere intrare. Libet tamen interrogare
<nobr><sub></sub></nobr> hos ipsos pueros, an convenientius videatur
unius anni aetates lunares pro regularibus habere et
hoc primi anni; vel etiam duorum annorum, id est
novissimi circuli decennovennalis, et primi sequentis?
Et utrum rationi vicinius sit, in fine circuli decennovennalis
saltum interserere, vel in medio quolibet
anno? Etiam et hoc velim scire, quomodo computare
velint aetates lunares a quinto decimo Kalendas
Maii, ubi quarta decima luna
<br>@ <nobr><sub></sub></nobr> <em>Novissimi anni.</em> Nempe proxime elapsi 797, quo
luna quarta decima incidebat XV Kal. Maii, juxta circulos
decennovennales Ven. Bedae. Haec igitur epistola
scripta est anno 798. novissimi anni
fuit, usque ad Septembrium mensem, in quo mense
quinta apud Aegyptiacos pueros cantatur? Quomodo
fieri possit ut altera luna semper habeat triginta
dies, altera undetriginta, et singulares per omnia in
illis mensibus firmiter stare valeant. Et, ut reor,
quod in Latinis reprehendent, hoc etiam et in Aegyptiacis
<nobr><sub></sub></nobr> inveniunt. Et forte, quod in Novembrio nolunt
fieri, necesse est in alio quolibet mense invenire.
Nec ego cum quolibet contentiosum funem trahere
velim, nec me quaestiunculis inserere aliorum.
Unusquisque in suo sensu abundet.
</p><p>Quod vero in fine epistolae familiariter [et salubriter]
me admonere curastis, ut, si quid humiliter
emendandum sit, corrigatur; nunquam fui, Deo donante,
in errore meo pertinax, nec de meis confidens
sensibus. Nec talis ut meliori sententiae facile acquiescere
non valerem, sciens, dictum esse, saepius
auribus quam lingua utendum. Hoc omnino vestram
sentire sapientiam obsecro, non vobis quasi nescienti,
sed quasi probanti scribere: nec quasi ignoranti,
<nobr><sub></sub></nobr> sed magis corrigenti, dirigere parvitatis meae sensus.
Nec vero evangelica vidua duo minuta injecit gazophylacio
<strong>(Marc. XII, 42)</strong> propter indigentiam templi,
sed propter devotionem suam. Nec nostra humilitas
Deo donaria offert, quasi non habenti, sed magis
omnia possidenti <strong>(II Cor. VI, 10)</strong>. Ita etiam parvitas
mea non indigenti, sed multum melius intelligenti
vobis, si quid scribere tentavero, faciendum veraciter
agnosco. Gloria patris filius sapiens <strong>(Prov.
XIII, I)</strong>.
</p><p>Quod vero nota repetere indignum dixistis [<em>Cod.</em>
<nobr><sub></sub></nobr> Vat., duxistis], nescio quid flaccina rusticitas diviti
[<em>Cod.</em> Vat., Davidicae] sapientiae ignotum ingerere
valeat. Sed si nota et olim audita non licet inferre,
quid faciemus de litteris, syllabis etiam, et verbis,
quibus uti nobis necesse est quotidie; nisi novae
grammaticae artis regulas excogitare incipiamus?
Jam mihi multum melius fuit, super mensam deliciarum
vestrarum panem manducare mundissimum,
quam cum Menalca in pistrinio grana tritici computare,
unde panis conficiatur. Si placet, intremus
paululum calculatorum pistrillas, vel mathematicorum
fuliginosas coquinas: et proferemus unde olim
cognita, nunc pene oblita, juxta Virgilii vestri prophetiam.
Nam

</p><p>. . . . . . . . . . . saepe ego longos<nobr><sub></sub></nobr> Cantando puerum memini me condere soles. Nunc oblita mihi tot carmina, vox quoque Flaccum
Ipsa fugit. . . . . .
</p><p>Tamen, ut ad inquisita chartulae vestrae respondeam,
non sapientiae divitiis suffultus, sed vestrae
auctoritatis litteris instinctus, gremio pietatis vestrae
protegendo, pauca de ratione multiplici saltus subjicere
curabo. Primum ponam quod in doctorum didici
libris; secundo, quod ratione suadendo [<em>Cod.</em> Vat.,
suadente] investigare valui; tertio, quod ex mathematica
quondam audita meminisse potui {92} disciplina.
Quatenus multiplici modo multiplex lunaris
saltus enodetur, Salomone dicente: <em>Funiculus triplex
difficile rumpitur</em> <strong>(Eccle. IV, 12)</strong>. Item dum de
<nobr><sub></sub></nobr> sapientia loquebatur intulit dicens: <em>Unde eam tibi
hodie tripliciter ostendi</em> <strong>(Prov. XXII, 20)</strong>. Hos ego
sensus, sagacissime naturalium rerum inquisitor, et
rationis cujuscunque causae devotissime investigator,
domine mi David, vestrae auctoritati dirigere studui;
non jactantiae typo clarus, sed humilitatis officio devotus,
vestris sanctissimis paratus obedire praeceptis.
Et si dignum earum litterarum, acutissime [<em>Cod.</em>
Vat., acutissimis] oculorum obtutibus invenire possis,
gratias Deo omnium donorum [<em>Edit.,</em> donatorum]
largitori mihi agendum scio. Si quid aliter quam
meruisti citatim penna perscripserit, mihi putandum
[imputandum] esse fateor: vestraeque pietatis [gremio]
protegendo, et eximiae bonitatis calamo corrigendum.
</p><p><nobr><sub></sub></nobr> Has vero lunaris saltus supputationes aliquas
[<em>Add.,</em> quas], in
<br>@ <nobr><sub></sub></nobr> <em>Alterius chartulae.</em> Haec chartula abs dubio illa
est quam infra inter Opera philosophica exhibemus
ex ms. reg. Suec. Bibl. Vat. n. 226. Vide etiam infra
epist. 84 (nunc 100). alterius chartulae distincte notavi,
ut praedixi, ex lectione paternorum sensuum scripsi;
alias ex rationis conjectura investigavi; alias
mathematicorum variis [supputationibus collegi (<em>Ex
Cod.</em> Vat. Al., suspicionibus collexi] ne ad vestrae
venerandae dignitatis praecepta tacerem, et criminis
reus essem, si inobediens tantae auctoritati viderer.
Sciens vos multoque verius et sagacius haec omnia
intelligere et investigare posse, tamen Flaccina rusticitatis
officia non abnegavi, ut facerem quod jussistis,
<nobr><sub></sub></nobr> mercedem obedientiae exspectans, non injuriam
reprehensionis sperans, quia assueta vestri cordis
bonitas nunquam immutari potest, sed inviolata
manet, et semper ad meliora proficiens, donec ad
aeternitatis, Domino Deo Dei Filio miserante, cum
multiplici meritorum laude perveniat gloriam.
</p><p>In articulo profectionis servorum vestrorum et
nostrae devotionis filiorum, venerunt melliflui dulcissimae
auctoritatis
<br>@ <nobr><sub></sub></nobr> <em>Apices.</em> Seu epistola Caroli de Septuagesima,
quam supra dedimus. Ex hac ergo illius quoque annum,
quo data est, cognoscimus. apices, in quibus rationabiliter ad
inquisita nostrae parvitatis respondistis, et quasi favum
distillans <strong>(Cant. IV, 11)</strong>, ita suavitatis vestrae
verba legebam, in quibus et hilaritatem et veritatem
agnovi, et gratias agens Deo laudavi utrumque,
et sapientiae decorem, et humilitatis vigorem, dum
dignati fuistis nostrae rusticitatis chartulam audire,
<nobr><sub></sub></nobr> nec solum perlegere, sed etiam et respondere. Etiam
et illud amabiliter in illis bonitatis vestrae litteris
scriptum reperi, quasi meis verbis dictum, qualiter
regina Austri venisset audire sapientiam Salomonis
<strong>(III Reg. X)</strong>; et quomodo acclamassem, beatos esse
qui assisterent sapientiae Salomonis; et ex his verbis
me ad hanc beatitudinem provocare voluistis, quod
[gratum, (<em>Al.,</em> gratiam)] habeo secundum valetudinem
corporis mei, et Dei gratia praeveniente et deducente me
prospere ante conspectum beatitudinis vestrae. Tamen
sciat misericordia vestra quod haec beatitudo, quam laudaverat
regina Austri, non fuit in terra Philistinorum,
sed in Hierusalem, id est, in visione pacis. Ideo
supplex deprecor ut liceat Flacco tuo ad hanc beatitudinem
in terra pacis et laetitiae pervenire, non in
<nobr><sub></sub></nobr> terra dissensionis et
<br>@ <nobr><sub></sub></nobr> <em>Belli.</em> Saxonici, ut interpretor, quod hoc anno
798 gestum est, et describitur ab Annalista Lambeciano
et aliis, apud Pagium hoc anno, n. 4. belli. Quid valet infirmitas
Flacci inter arma? quid inter apros lepusculus? quid
inter leones agniculus in pace nutritus, educatus,
non in praeliis versatus? dum praecepta Domini Dei
habetis, timidus domi remaneat, ne faciat alios timere.
Et Virgilius Augusto scribens

</p><p>. . . Tu sectaris apros, ego retia servo.
</p><p>Hae preces, obsecro, veniant in cor pietatis vestrae,
ut libeat vobis et liceat mihi, cum ramis palmarum
<strong>(Joan. XII, 13)</strong> et pueris cantantibus occurrere
triumpho gloriae vestrae: et Hierusalem optatae patriae
et templum sapientissimi Salomonis arte construitur
[<em>F.,</em> constructum], assistere amabili conspectui
vestro, et dicere: Benedictus Dominus Deus,
qui adduxit [et reduxit] David dilectum cum prosperitate
<nobr><sub></sub></nobr> et salute ad servos suos.
<br>@ <nobr><sub></sub></nobr> Edit. Quercet. 8 ex ms.; hic vero ex cod. ms.
biblioth. Vaticanae n. 226 in 8o quibusdam in locis
emendatior prodit. Scripta videtur anno eodem quo
altera quae statim sequitur, in qua calculum suum de
<nobr><sub></sub></nobr> incremento decem horarum et dimidiae hic propositum
defendit. (Apud Froben. epist. 68.)
</p><h4>EPISTOLA LXXXIII.
AD DOMNUM REGEM.
(Anno 798.)</h4>
<em>De cursu solis per signa zodiaci;</em> et qualiter inde bissextus
emergat? Laudat studium astrologiae, arithmeticae,
et omnis philosophiae. Ad confutandum Felicem
adjutores postulat, et regem ad defendendam
veritatem animat.<nobr><sub></sub></nobr> 
<p>Deo dilecto atque a Deo electo David regi, Flaccus
in fide et charitate perpetuam in Christo salutem.
</p><p>Dulcissima [pietatis vestrae (<em>Edit.,</em> pietas vestra)]
munera mihi
<br>@ <nobr><sub></sub></nobr> <em>Fredegisus.</em> An Fridegisus is est, Alcuini discipulus,
quem nomine Nathanaelis compellavit in epistola
ad Candidum et Nathanaelem? Fredegisus servulus vester attulit. In
quibus utrumque, et dilectionem agnovi in me, et
sapientiam consideravi in te: quasi quodam modo
quatuor dierum munera primordiales quatuor dierum
creationes designarent. Et quia prima die lux
condita est <strong>(Gen. I, 3, seq.)</strong>, prima die
<br>@ <nobr><sub></sub></nobr> <em>Lucis materiam.</em> Oleum. lucis materiam
ostendit mihi. Secunda Creator firmamenti
pulchritudinem extendit inter aquas et aquas: secunda
<nobr><sub></sub></nobr> die in muneribus, vestimenta sacerdotalia divisionem
inter corpora sacerdotum et populi demonstrare
cognovi. Tertia die, terra cum ornamentis
suis apparuit: tertia die, auri laetissima species, quae
gremio eruitur terrae, directa est mihi. Quarta die
sol honor saeculi cum sideribus coeli inductus [<em>Cod.</em>
Vat., inditus] est; quarta die, clara quaedam et rotunda
in similitudinem solis species, 
<br>@ <nobr><sub></sub></nobr> <em>Honor mensae.</em> Dolium vino impletum interpretor. honor mensae,
allata est mihi, habens viginti septem semicirculos:
qui si bis ducantur, erunt quinquaginta quatuor,
propter horas lunaris cursus, quibus per singula signa
currere solet: habens circulum rotundum in
medio, propter solis perpetuam rotunditatem. De
cujus cursu praefatus puer mihi retulit, vestram inquirere
sapientiam, quomodo
<br>@ <nobr><sub></sub></nobr> <em>Decem horae et dimidia.</em> De hac supputatione
quaerit epistola sequenti, quid sit immutandum? decem horae et dimidia
<nobr><sub></sub></nobr> singulis mensibus accrescere soleant? Cujus
rei subtilis ratio est, sed vestrae sagacitati perfacilis
ad intelligendum.
</p><p>Sol igitur primo anno post bissextum, in initio
primae horae noctis, intrat in Arietem, et post dies
triginta et decem semis horas exiet de Ariete, hoc
est, hora undecima noctis tricesimae primae, et secundo
puncto. Et tertio puncto undecimae horae ejusdem
noctis intrat in Taurum, et ibi moratur triginta
dies et decem semis horas. Et exiet de Tauro non
ab hora die [<em>Forte, nona hora diei</em>] plena. Et ibi habes
unam horam ex quatuor punctis in duobus signis.
Et fiunt duorum signorum sexaginta dies et viginti
una hora. Et decima hora diei intrat in Geminos.
Et exiet de Geminis septima hora plena noctis, et
<nobr><sub></sub></nobr> duobus punctis octavae horae. Et tertio puncto octavae
horae noctis intrat in Cancrum. Et exiet de
Cancro sexta hora diei plena. Et ibi habes secundam
horam et quatuor punctos duorum signorum. Et
fiunt in Geminis et Cancro dies sexaginta et horae
viginti una. Habes [<em>Cod.</em> Vat., Et habes] in his quatuor
<nobr><sub></sub></nobr> signis horas quadraginta duas et dies centum
viginti. {94} Et intrat in Leonem septima hora diei.
Et exiet de Leone quarta hora noctis, et duobus
punctis quintae horae. Et tertio puncto quintae horae
noctis intrat in Virginem. Et exiet de Virgine tertia
hora diei plena. Et habes unam horam ex quatuor
punctis Leonis et Virginis. Et habent sexaginta dies
haec duo signa, et horas viginti unam. [
<br>@ <nobr><sub></sub></nobr> Uncis conclusa cod. Vat. omittit. Et fiunt horum
sex signorum dies centum octoginta tres.] Et
fiunt, ut dixi, dies centum octoginta et duo. Et tertius,
dies dimidius ex duodecim horis et tres horae
supra quadrantiles. Et intrat sol in Libram hora diei
quarta. Et exiet de Libra prima hora diei, et secundo
puncto secundae horae noctis. Et intrat in
Scorpionem tertio puncto secundae horae noctis. Et
<nobr><sub></sub></nobr> exiet de Scorpione duodecima hora noctis plena. Et
habes unam horam ex quatuor punctis. Et fiunt horum
duorum signorum dies sexaginta et horae viginti
una. Et intrat sol in Sagittarium prima hora
diei. Et exiet de Sagittario decima hora diei plena,
et duobus punctis decimae horae. Et intrat in Capricornum
tertio puncto undecimae horae diei. Et exiet
de Capricorno hora nona noctis plena. Et habent
haec duo signa dies sexaginta et horas viginti unam.
Has adde ad suprascripta signa. Et habes dies trecentos
et horas centum quinque. Et intrat sol in
Aquarium decima hora noctis. Et exiet de Aquario
hora octava diei et secundo puncto horae octavae. Et
intrat tertio puncto octavae diei [<em>Cod.</em> Vat., octavae
horae diei] in Pisces. Et exiet de Piscibus sexta hora
<nobr><sub></sub></nobr> noctis plena. Et hae sunt sex horae quae de punctis
singulorum signorum accrescunt. Et habent haec duo
signa sexaginta dies et viginti unam horam. Has
adde ad suprascriptos dies vel horas, et fiunt dies
duodecim signorum 360, et horae 126. Partire centum
viginti horas per viginti quatuor, et fiunt quinquies
viginti quatuor, quod sunt quinque dies. Et
erunt totius anni trecenteni sexageni et quinque
dies et sex horae, quia antea [<em>Cod.</em> Vat., quas ante]
habuisti 126 horas. Hae sex horae per quadriennium
ductae faciunt viginti quatuor horas, quod est unus
dies, quem Latini bissextum vocant. Et si non adderetur
in Februario quarto anno haec dies, intraret
itaque sol quartas decimas Kal. Aprilis prima hora
noctis in Arietem: et post centum viginti annos tarditas
<nobr><sub></sub></nobr> solis, dum Arietem intrare debuisset, intrasset
itaque in Taurum; ne dies triginta in centum viginti
annis bissextiles augerentur cursu illius.
</p><p>[Hae et hujusmodi rationes tam suaves sunt in
consideratione scientibus, ut caeterae artes philosophiae
solent esse discenti et intelligenti eas]
<br>@ <n