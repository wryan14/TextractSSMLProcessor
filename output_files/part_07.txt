 sanctae sedis praesuli Aedilhardo archiepiscopo,
humilis levita Alcuinus salutem.
</p><p>Audiens vestrae salutationis verba dulcissima, et
prosperitatis vestrae sanitatem multis pernecessariam,
valde me gavisum esse fateor: Domini et Dei
nostri Jesu Christi deprecans tota mentis alacritate
clementissimam pietatem, quatenus vestram [beatitudinem]
longaeva custodiat prosperitate in augmentum
sanctae suae Ecclesiae, ut per tuam devotissimam
doctrinam verbum [<em>Cod.</em> Sal., verbis] vitae
aeternae crescat et currat, et multiplicetur numerus
populi Christiani in laudem et gloriam Salvatoris
nostri; in quo opere te, frater sancte, laborare tota
<nobr><sub></sub></nobr> virtute obsecro. Et quanto plus appropinquat dies
remunerationis, tanto magis mercedis tuae felicitatem
accumulare studeas.
</p><p>Cogita quales habueris [<em>Cod.</em> Sal., haberes]
<br>@ <nobr><sub></sub></nobr> <em>Antecessores.</em> Omnes sanctissimos, Augustinum et
alios, ait Wilhelmus Malmesb. lib. I De gestis pontif.
Angl., ubi successores vide. CANISIUS. antecessores
doctores, et summa lumina totius Britanniae
[<em>Cod Sal.,</em> totius hujus provinciae]. Inter quorum
sacratissima corpora dum oraveris, illorum precibus
certissime adjuvaberis, si ab illorum vestigiis te
nec saeculi caduca blandimenta subtrahant, nec vani
terrores principum formidantem efficiant. Memor
esto semper quod guttur tuum tuba Dei debet esse,
et lingua tua omnibus praeco salutis. Esto pastor,
non mercenarius; rector, non subversor; lux, et non
tenebrae; civitas firma fide murata, non domus pluviis
diruta; miles Christi gloriosus, non apostata
<nobr><sub></sub></nobr> vilis; praedicator, et non adulator. Melius est Deum
timere, quam hominem; plus Deo placere, quam
<nobr><sub></sub></nobr> homini blandiri. Quid est adulator, nisi blandus inimicus?
Ambos perdit, se ipsum et suum auditorem.
Isti sunt, <em>qui consuunt pulvillos sub omni cubitu</em>
 <strong>(Ezech. XIII, 18)</strong>, et oves Christi morbidas faciunt,
non sanatas.
</p><p>{14} Virgam accepisti pastoralem et baculum consolationis
fraternae: illam ad regendum, istum ad
consolandum. Ut moerentes consolationem habeant
in te, et contumaces correctionem sentiant per te.
Potestas judicis est, occidere; tua vero, vivificare.
Quid times hominem propter gladium, qui clavem
regni accepisti a Christo? Recordare quanta passus
est ille pro te, et non metuas loqui pro illo. Ille pro
tuo amore clavis confixus pependit in cruce, et tu
sedens in sella dignitatis tuae ob timorem hominis
<nobr><sub></sub></nobr> tacueris? Non ita, frater, non ita. Sed sicut ille dilexit
te, ita dilige et illum. Qui plus laborat, plus
mercedis accipiet. Si persecutionem patieris propter
verbum Dei, quid beatius? Ipso Domino dicente:
<em>Beati qui persecutionem patiuntur propter justitiam,
quoniam ipsorum est regnum coelorum</em> <strong>(Matth. V, 10)</strong>.
Et: <em>Ibant apostoli gaudentes a conspectu concilii,
quoniam digni habiti sunt contumelias pati pro nomine
Jesu</em> <strong>(Act. V, 41)</strong>. Et: <em>Non sunt condignae passiones
hujus temporis ad superventuram gloriam, quae revelabitur
in nobis</em> <strong>(Rom. VIII, 18)</strong>. Si corripueris delinquentem
et ad tuam increpationem corriget se,
etiam [<em>Cod.</em> Sal., ecce] tibi est merces apud Deum,
et sibi erit salus a Deo; si tuam oderit increpationem
[<em>Canis.</em> et Cod. Sal., si te oderit increpantem],
<nobr><sub></sub></nobr> illi est damnatio, et tibi beatitudo.
</p><p>Esto miseris consolator, pauperibus pater, omnibus
affabilis, donec intelligas quid cuique respondeas;
et semper tua responsio sale sit sapientiae condita,
non temeraria, sed honesta; non verbosa, sed modesta.
Sint tibi mores humanitate praeclari, humilitate
laudabiles, pietate amabiles; ut non solum verbis,
sed exemplis erudias tecum viventes, vel ad te
venientes. Sit tua manus larga in eleemosynis,
prompta in reddendo, et cauta in accipiendo. Praepara
tibi thesaurum in coelis <strong>(Act. XX, 35)</strong>. Divitiae
viri redemptio [<em>Al.,</em> depraedatio] est animae illius,
quia <em>beatius est magis dare quam accipere</em> <strong>(Luc. XII,
33)</strong>. Invenimus unam margaritam pretiosam; demus
omnia, quae habemus, et emamus illam (Matth. XIII,
<nobr><sub></sub></nobr> 46). Lectio sanctae Scripturae saepius tuis reperiatur
in manibus, ut ex illa te saturare et alios pascere
valeas. Vigiliae et orationes assiduae sint tibi, eo magis
quo pro toto populo Christiano intercedere debes.
Locus tuus est inter Deum stare et homines, ut Dei
legationes deferas ad populum, et pro populi peccatis
intercedas ad Deum. Fac te, ejus donante gratia,
dignum ab eo exaudiri. [Haec] dignitas est in vitae
castitate et praedicandi fiducia, ipsa attestante Veritate:
<nobr><sub></sub></nobr> <em>Sint lumbi vestri praecincti et lucernae ardentes
in manibus vestris</em> <strong>(Luc. XII, 35)</strong>. In lumbis castitatis
sanctitas, in lucernis praedicationis claritas designatur.
</p><p>Memor esto quod sacerdos angelus Domini Dei
est excelsi, et lex sancta ex ore ejus requirenda,
juxta quod in Malachia propheta <strong>(II, 7)</strong> legimus. Speculator
quoque est in excelsissimo positus loco. Unde
et episcopus dicitur, quasi speculator [<em>Cod.</em> Sal.,
superspeculator], qui omni exercitui Christi prudenti
consilio providere debet, quid cavendum sit, quidve
agendum. Isti sunt, id est sacerdotes, luminaria
sanctae Dei Ecclesiae, doctores gregis Christi. Isti in
prima acie vexillum sanctae crucis non segniter sublevare
debent, et ad omnem impetum hostilis exercitus
<nobr><sub></sub></nobr> intrepidi stare. Hi sunt qui talenta, redeunte
Rege nostro Deo Christo cum triumpho gloriae ad
paternam sedem, acceperunt; et revenienti eodem
magno Judici in die ultima [<em>Cod.</em> Sal., ultimae] discretionis
rationem reddituri sunt, quantum quisque
ex praedicationis labore lucratus esset in officio suo
<strong>(Matth. XXV)</strong>. Quapropter teipsum, charissime frater,
idoneum praepara ministrum sermonis Dei. Alios
quoque consacerdotes tuos admone diligentissime,
in verbo vitae cum omni instantia laborare; quatenus
[cum] multiplici negotiationis lucro ante conspectum
aeterni Judicis gloriosi appareant. Estote unanimes
in omni consilio pietatis, et constantes in omni
judicio aequitatis. Nullus [<em>Cod.</em> Sal., nullius] vos
humanae dignitatis terror separet, nulla adulationis
<nobr><sub></sub></nobr> blandimenta dividant; sed quasi acies castrorum Dei
firmissima unitate vos conjungite. Sic tandem concordia
vestra terribilis apparet omni, qui vult veritati
contradicere, Salomone dicente: <em>Frater si a fratre
adjuvatur, civitas firma est</em> <strong>(Prov. XVIII, 19)</strong>.
</p><p>{15} Vos estis, dicente Veritate, lux totius Britanniae
(<em>Cod.</em> Sal., illius provinciae nostrae), sal terrae,
civitas super montem posita, lucerna super candelabrum
elevata <strong>(Matth. V, 13, 14, 15)</strong>. Item beato
principe apostolorum attestante: Vos estis <em>genus
electum, regale sacerdotium.</em> Per vestrae vero praedicationis
instantiam nos erimus, quod in eadem sequitur
Epistola: <em>Gens sancta, populus acquisitionis:</em> quatenus
per vos virtus annuntietur illius, <em>qui nos omnes
de tenebris vocavit in admirabile lumen suum.</em> Qui
<nobr><sub></sub></nobr> aliquando non populus Dei, nunc autem populus Dei
<strong>(I Petr. II, 9, 10)</strong>.
</p><p>Patres itaque nostri, Deo dispensante, licet
<br>@ <nobr><sub></sub></nobr> <em>Pagani.</em> Lege Gildam de excidio Britanniae;
et Wilhelm. Malmesb. lib. I Reg. Angl., c. 1-4. CANIS. pagani,
hanc patriam bellica virtute primum possederunt.
Quam grande igitur opprobrium est ut nos
Christiani perdamus quod illi pagani acquisiverunt?
Hoc dico propter
<br>@ <nobr><sub></sub></nobr> <em>Flagellum.</em> Vastationem Danorum anno 793
coeptum abs dubio innuit, de qua vid. epist. ad Lindisfarnenses.
Inde corrigendus Pagius, qui hanc epistolam
<nobr><sub></sub></nobr> biennio prius recenset. flagellum quod nuper accidit partibus
insulae nostrae, quae
<br>@ <nobr><sub></sub></nobr> <em>Prope trecentis quinquaginta annis.</em> Ab anno
nempe 449, quo Angli et Saxones in Britanniam
adventarunt. PAGIUS <em>l.</em> c.---Prope, ait, non integre,
quinque enim anni ab eo numero deficiunt. prope trecentis quinquaginta
[<em>Al.,</em> quadraginta] annis a parentibus inhabitata
<nobr><sub></sub></nobr> est nostris. Legitur in libro
<br>@ <nobr><sub></sub></nobr> <em>In libro Gildi.</em> Seu Gildae. Scripsit Gildas post
medium saec. VI, anno 564, et anno 570 diem supremum
clausit, ut contendit Usserius. Alii illum
anno 581 fuisse in vivis fere nonagenarium, et edidisse
epistolam <em>De excidio Britanniae, una cum ordinis
ecclesiastici castigatione, asserunt.</em> Hanc epistolam
hic laudat Alcuinus, unde dubium esse non
potest quin sit genuina, jam ante etiam a Ven. Beda
laudata. BASNAG. Gildi Brettonum
[<em>Cod.</em> Sal. Brectonum] sapientissimi, quod iidem ipsi
Brettones [<em>Cod.</em> Sal. Brectones] propter rapinas et avaritiam
principum, propter iniquitatem et injustitiam
judicum, propter desidiam et pigritiam praedicationis
episcoporum, propter luxuriam et malos mores populi,
patriam perdiderunt. Caveamus haec eadem
nostris temporibus vitia inolescere, quatenus benedictio
divina nobis patriam conservet in prosperitate
bona, quam nobis in sua misericordia perdonare
dignata est. Ut hoc ipsum omnipotentis Dei largissima
efficiat pietas, vos qui clavem regni coelestis
cum apostolis, ligandi solvendique potestatem accepistis
a Christo, aperite assiduis praedicationibus
portas coeli populo Dei; et nolite tacere, ne populi
<nobr><sub></sub></nobr> peccata vobis imputentur. Requirit enim a vobis
animas Deus, quas ad regendum accepistis. Ex
subjectorum salute vestra multiplicatur remuneratio.
</p><p>Pusillanimes consolamini <strong>(I Thes. V, 14)</strong>, humiles
roborate, errantes in viam veritatis reducite, ignorantes
instruite, scientes exhortamini, et bonis exemplis
vitae vestrae omnes confirmate, contumaces
et veritati renitentes virga castigate pastorali, caeteros
baculo consolationis sustentate. Et si unanimes
eritis, quis vobis resistere poterit? Vel quis cum
Deo pacem habebit, si praedicationibus [<em>Forte, praedicatoribus</em>]
suae salutis non obtemperarit; dicente
ipsa Veritate ad praedicatores verbi Dei: <em>Qui vos audit,
me audit, et qui vos spernit, me spernit</em> (Luc. X,
<nobr><sub></sub></nobr> 16). Item ad confortandos eos, illisque fiduciam ingerendam
loquendi sermonis Dei, eadem Veritas ait:
<em>Quodcunque ligaveritis super terram, erit ligatum
et in coelis;</em> et quodcunque solveritis super terram,
erit solutum et in coelis <strong>(Matth. XVI, 19, et XVIII, 18)</strong>.
Divisa est potestas saecularis et potestas spiritalis:
illa portat gladium mortis in manu; haec clavem
vitae in lingua. His dicitur: <em>Ne timueritis eos.</em> De
illis dicitur: <em>Quia corpus occidunt, animam autem
occidere non possunt</em> (Matth. X, 26-28). De spiritalibus
quoque dicitur: <em>Ubi sunt duo vel tres congregati
in nomine meo, ibi sum in medio eorum</em> <strong>(Matth.
XVIII, 20)</strong>. <em>Si</em> Deus pro nobis, ait Apostolus, <em>quis
contra nos</em> <strong>(Rom. VIII, 31)</strong>? Si Christus in medio suorum,
<nobr><sub></sub></nobr> quis illis nocere poterit? Idcirco vos, sacerdotes,
fiduciam habere debetis praedicandi, caeteri vero
humilitatem audiendi, et obedientiam faciendi, quae
jubetis. Illi, id est saeculares, sint defensores vestri,
vos intercessores illorum, ut sit unus grex sub uno
<nobr><sub></sub></nobr> Deo Christo pastore, et fiat haec patria ab illo [<em>Al.</em>
a bello] nobis nostrisque nepotibus conservata in
benedictione sempiterna; ut ex hac mereamur ad illam
pervenire quae finem non habet et est perpetua
pace beatissima.
</p><p>Ut ad hanc pervenire mereamur, vos saepius cum
Moyse servo Dei devoto pectore dicite: <em>Respice,
Domine, de sanctuario tuo, et de excelso coelorum
habitaculo, et benedic populo tuo</em> (Israel) et terrae
quam dedisti nobis <strong>(Deut. XXVI, 15)</strong>. Item cum propheta
Dei Joel cum lacrymis clamate: <em>Parce, Domine,
parce populo tuo, et ne des haereditatem tuam
in opprobrium gentibus</em> <strong>(Joel. II, 17)</strong>. Apostolo Jacobo
praecipiente: <em>Orate invicem, ut salvemini:</em> multum
enim valet oratio justi assidua <strong>(Jacob. V, 16)</strong>. Item
<nobr><sub></sub></nobr> Petrus apostolus: Omnes unanimes in oratione estote,
compatientes fraternitati, humiles et misericordes
(I. Petr. III, 8). Sed et Vas electionis praecepit
pro omnibus orationes {16} fieri, pro regibus et omnibus
qui in sublimitate sunt positi <strong>(I Tim. II, 1, 2)</strong>;
quatenus omnipotentis Dei gratia populo Christiano
tempora cum prosperitate concedat pacifica, in laudem
et gloriam sui nominis.
<br>@ <nobr><sub></sub></nobr> {17} Codd. mss. Salisb. et S. Emmerami carmen
hoc omittunt. Quercetanus illud bina vice dedit; semel
huic epistolae junctum, et iterum inter poemata
Alcuini. Urbs aeterna Dei, terrae sal [<em>Al.,</em> sol], lumina mundi, Bis sex signa poli, menses et ter quater anni, Atque diei horae, lapidesque in stemmate Christi
Vestra aperire polum poterit vel claudere lingua. Doctores vitae, magnae et medicina salutis. Vos fontes vivi, paradisi et flumina sacra. Vos decus Ecclesiae, populi spes, janua lucis.<nobr><sub></sub></nobr> Inclyta progenies, Salomonis nobile templum. Per vos, o Patres, nostro sub tempore tota
Virtutum meritis fecunda Britannia floret. Vos simul unanimes Christi defendite castra, Et clypeo fidei tela exsuperate nefanda; Pectore concordes, fortes virtute superna. Judiciis justi, humiles
<br>@ <nobr><sub></sub></nobr> <em>Pietate modesta.</em> Non sine causa Dorovernensi
clero modestiam ingerit: quod et de vestium modestia
intelligo, cujus limites excessisse patet ex epistola
sancti Bonifacii ad Cuthbertum, citante Wilhelmo
Malmesb. lib. I Reg. Angl., cap. 4, qui subdit:
«Sane de tenuitate vestium clericalium Alcuinus
Athelardum archiepiscopum Cuthberti successorem
oblique castigat, monens ut cum Romam
vadens Carolum Magnum visitaret, non adduceret
clericos vel monachos versicoloribus et pompaticis
vestibus indutos, quia non solerent Francorum clerici,
nisi religiosis vestibus amiciri.» CANISIUS. pietate modesta, Doctores populi, ductores et gregis almi, Semper ubique Deo vos vos estote fideles. Multiplicate pio percepta talenta labore, Maxima quod summo capiatis praemia coelo, Cum Christo et sanctis coelestia regna tenentes, Vosque mei memores Christus conservet ubique. Alchuin dicor ego, vestro devotus amori. O vos pastores, Patres sine fine valete!<nobr><sub></sub></nobr> Et tu sancte Pater, pius Aethelharde [<em>Al.,</em> Aedilharde sacerdos
Jam valeas, vigeas, Christo donante, per aevum.
<br>@ <nobr><sub></sub></nobr> Edit. Quercet. 29. Canis. 2, <strong>(Froben. 10)</strong>, collata
cum codd. mss. Salisb. et S. Emmerami.
</p><h4>EPISTOLA XI.
AD AEDILREDUM REGEM ET PRINCIPES POPULUMQUE
NORDANHUMBRORUM GENTIS.
(Circa annum 793.)</h4>
<em>Hortatur ut grati sint Deo, ut coelestia potius desiderent
quam terrena, ut divitias per injustitiam non
appetant, vitia et peccata fugiant, viduarum, pupillorum
sint patres, concordiam et pacem servent,
sacerdotum praedicationi se submittant.</em> <nobr><sub></sub></nobr> 
<p>Excellentissimo filio
<br>@ <nobr><sub></sub></nobr> <em>Aedilredo regi.</em> Northumbriae qui alicubi etiam
Aethelredus, et in sequenti epist. in cod. Salisb. <em>Edilradus
appellatur.</em> Is anno 774 rex factus, a suis
postea anno 778 regno dejectus; post annos vero
duodecim, id est anno 790 eidem restitutus, demum
occiditur anno 796, ut accurate narrat Hovedenus.
Vid. Pagi ad eos annos, et Cointium ad annum 796,
n. 172. Aedilredo [<em>Al.,</em> Aethelredo]
regi et amicis dulcissimis
<br>@ <nobr><sub></sub></nobr> <em>Osbaldo patricio.</em> Hunc esse Osbaldum putat
Canisius, de quo Hovedenus ad annum 796 refert,
quod occiso rege Aedilredo a quibusdam ipsius gentis
principibus in regnum sit constitutus, et post dies 27
omni regiae familiae et principum societate destitutus
fugatusque, etc. Osbaldo patricio
et
<br>@ <nobr><sub></sub></nobr> {20} <em>Osbercto duci.</em> Illi fortassis quem Malmesburiensis
patricium Merciorum nominat, ad quem
Alcuinus aliam scripsit epistolam, cujus duo fragmenta
ex eodem Malmesburiensi infra dabimus. Osbercto duci et omnibus fraternae dilectionis
amicis, Alcuinus levita aeternae beatitudinis salutem.
</p><p>Suavitas sancti amoris saepius me cogit de antiqua
admonere amicitia, de animarum vestrarum
<nobr><sub></sub></nobr> salute, et de fidei veritate, et de pacis concordia,
quam habere debetis inter vos; quia amicitia, quae
deseri potest, nunquam vera fuit. Amicus fidelis diu
quaeritur, vix invenitur, difficile servatur. Vos quaerens
inveni amicos: [servabo amicos] nec dimittam
(vos) quos amare coepi. Et si lingua taceat vestra de
me, litterae tamen meae non taceant [<em>Ms.,</em> tacent]
de vobis, sed semper admoneo devotionis studio,
quorum semper desidero prosperitatis salutem.
Cogitate quis vos de multiplici liberavit tribulatione,
quoties praesentem, ejus misericordia, evasistis
mortem; quoties de manu inimicorum erepti fuistis.
Recordamini quis vobis omnes perdonavit honores
quos habetis prosperitates [<em>Ms.,</em> prospera] contulit,
sanitates largitus est, omnibus vos vestris fecit
<nobr><sub></sub></nobr> inimicis sublimiores. His omnibus bonis nolite ingrati
esse, quia horum gratia bonorum vitam merebitur
sempiternam. Nec haec felicitas hujus saeculi
aeterna esse poterit. Studete diligentissime, ut post
hos honores terrenos, coelestes habere mereamini.
Omnia hujus saeculi delectamenta velut volatilis fugiunt
umbra; et solummodo manet in remuneratione
bona, quod pro Dei amore egistis. Grandis
enim via de terris [<em>Ms.,</em> terra] videtur ad coelum.
Firmissima debet esse scala, per quam ascenditur:
facilis est casus ad inferna. Sed haec facilitas magnam
habet difficultatem, sempiternum siquidem
ignem, qui urit inexstinguibiliter cadentes in illum.
Difficultas vero ascensionis in coelum magnum
<nobr><sub></sub></nobr> habet gaudium, dum pervenitur quo ascenditur,
beatitudinem siquidem sempiternam.
</p><p>Si forte quaeritis quomodo quis ascendat in coelum,
vel quis quomodo cadat in infernum? Per mala
igitur opera ruit homo ad inferna [<em>Ms.,</em> infima];
per bona vero (opera) ascendit ad superna. Mala
itaque sunt opera: delectatio carnalis, ambitio saecularis,
<nobr><sub></sub></nobr> avaritia, et omnis concupiscentia mala, vinolentia
[<em>Ms.,</em> violentia], rapina, mendacia, luxuria,
fornicatio, invidia, homicidia, ebrietates, comessationes,
inimicitiae, superbia, et perjuria; dicente
Apostolo: <em>Qui talia agunt, regnum Dei non possidebunt</em>
 <strong>(Gal. V, 21)</strong>, nisi confessione et longa poenitentia
et eleemosynis multis emendentur. Unumquodque
eorum [<em>Ms.,</em> horum] quae enumeravi,
regnum Dei claudere poterit, et infernales poenas
aperire homini. Vae animae quae ardentes flammas
semper sustinere cogitur. Bona vero sunt opera per
quae ascendere in coelum possumus; charitas Dei,
honor illius et timor, vigiliae {18} et orationes ad
Deum, dilectio hominum, et misericordia in homines,
et remissio peccantibus in nos; justitia in judiciis,
<nobr><sub></sub></nobr> veritas in verbis, patientia in adversitatibus;
nemini reddere malum pro malo; eleemosyna in
pauperes, benignitas in omnes homines, pietas ad
amicos, fides recta in Deum, spes firma in illius bonitatem,
modestia in vestimentis, et in omni usu
saeculi temperantia, continentia in cibo et potu, in
mente humilitas, in moribus honestas, in omni
vita aequitas. Hi sunt gradus per quos coelum ascenditur,
hi sunt mores qui homines faciunt laude dignos,
haec sunt opera quae gaudia merentur sempiterna,
haec est sapientia vera, ut homo sibi praevideat
quomodo in aeternum feliciter vivat. Nullatenus homo
perire poterit, sicut animal quodlibet, sed post
hanc vitam victurus erit in aeternum: bene, propter
bona opera; male, propter mala opera; quia
<nobr><sub></sub></nobr> Deus unicuique reddet [<em>Ms.,</em> reddit] secundum opera
sua <strong>(Matth. XVI, 27)</strong>.
</p><p>Nolite injustas amare divitias, quia omnis injustitia
ulciscitur a Deo, et melior est benedictio Dei
quam omnes divitiae mundi. Quidquid in saeculo
amatur, amittitur; quidquid pro Deo datur, habetur.
Cui largus eris, si tuae animae tenax? Vel quis tibi
fidelis erit, si tu tibi ipse infidelis eris? Cur in alium
spem ponis, et tu tibi ipse benefacere non vis? Morieris,
o homo! et omnia dimittes quae habes. Hic
vis dives esse peregrinus, et parvi temporis hospes;
et non vis ibi esse dives ubi semper eris? Praemitte
tibi divitias tuas, ut habeas in aeternum quod ames
in saeculo. Construe tibi bonis operibus beatam domum.
Quam miser erit qui semper arsurus erit in
<nobr><sub></sub></nobr> igne, qui tenebris circumdatus horrendis, qui nihil
audiet nisi voces flentium et stridentium dentibus
horrorem <strong>(Matth. VIII, 12)</strong>! qui nihil sentit nisi
flammas edaces, et frigora ingentia, et vermium
venenatos dentes! Ut haec horribilia, o amice!
evadere valeas, nullus tibi labor durus videri debet,
<nobr><sub></sub></nobr> ut ad illam beatitudinem pervenire merearis, aeterna
pace jucundissimam, aeterna gloria felicissimam.
Nulla saecularis ambitio, nulla carnis delectatio,
nulla inimicorum vindicta impediat cursum tuum.
Sed curre, dum lucem habes <strong>(Joan. XII, 35)</strong>, operare,
dum dies est, quatenus ad lucem pervenias
perpetuam, ut cum Christo et sanctis ejus regnare
merearis in gloria sempiterna.
</p><p>Non solum vos, viri clarissimi, et filii charissimi,
his meis admoneo litterulis, sed et omnes dilectae
gentis principes, et [diversarum dignitatum] nomina,
seu ecclesiasticae pietatis ordines, seu saecularis
potentiae sublimitates communi charitatis intuitu,
quasi alumnus vestrae dilectioni devotus, deprecor,
Dei diligentissime obedire praeceptis, praedicatoribus
<nobr><sub></sub></nobr> salutis vestrae subditos esse. Illorum est, id est sacerdotum,
verba Dei non tacere; vestrum est, o
principes, humiliter obedire, diligenter implere. Regis
est omnes iniquitates pietatis suae potentia opprimere,
justum esse in judiciis, pronum in misericordia.
Secundum quod ille miseretur subjectis, miserebitur
ei Deus. Sobrium in moribus, veridicum in
verbis, largum in donis, providum in consiliis:
consiliarios habere prudentes, Deum timentes, honestis
moribus ornatos. Oportet eum non cupidum
esse alienae haereditatis, non avarum, non violenter
rapientem, dicente Apostolo: <em>Neque fures, neque
avari, neque rapaces regnum Dei possidebunt</em> <strong>(I Cor.
VI, 10)</strong>. Et saepe per rapinas propria amittit, quia
Deus gemitum exaudit oppressorum.
</p><p><nobr><sub></sub></nobr> Legimus quoque quod regis bonitas totius est
gentis prosperitas, victoria exercitus, aeris temperies,
terrae abundantia, filiorum benedictio, sanitas
plebis. Magnum est totam regere gentem; a regendo
vero rex dicitur; et qui bene regit subjectum sibi
populum, bonam habet a Deo retributionem, regnum
scilicet coeleste. Valde feliciter regnat in terra, qui
de terreno regno merebitur coeleste. Orationibus
vero et vigiliis eo instantius ad Deum insistere debet,
quo non pro se solummodo, sed et pro totius
gentis prosperitate Deum deprecari debet. Similiter
principes et judices populi, {19} in justitia et pietate
populo (Dei) praesint. Viduis, pupillis et miseris sint
quasi patres, quia aequitas principum populi est exaltatio.
Ecclesiarum Christi sint defensores et tutores,
<nobr><sub></sub></nobr> ut servorum Dei orationibus longa vivant prosperitate.
Ecclesia (enim) sponsa est Christi, et qui eam
violare nititur, vel rapere quae sua sunt, vindicat in
eum Deus Christus, sponsus sanctae suae Ecclesiae.
<br>@ <nobr><sub></sub></nobr> <em>Vidistis, quomodo perierint reges et principes.</em>
Clades regum Britanniae et Northanimbrorum fuse
describit Malmesb. lib. I. Reg. Angl. cap. 3 qui ait,
plerosque regum Northanimbrorum pene familiari
exitio vitam exisse. CANIS. Vidistis quomodo perierint antecessores vestri
reges et principes propter injustitias et rapinas et
immunditias vitae, nec ab hujuscemodi se peccatis
criminum capitalium, Deum timentes, abstinuerunt;
nec, quod pejus est, immanissima scelerum vulnera,
<nobr><sub></sub></nobr> poenitentiae medicamentis sanare curarunt; sed computruerunt
in peccatis suis, donec repentino terrore
cecidit super eos judicium Dei, et tam infeliciter in
conspectu omnium perierunt, quam impudenter sine
ulla reverentia pessimis se involvi sceleribus non
metuerunt. Heu! quam misere praesentem perdiderunt
vitam! Sed multo miserabilius in aeternis cruciantur
tormentis. Timete illorum perditionem, et a
talibus vosmetipsos impietatibus observate, in quibus
illi perierunt. Idem enim Deus super vestra vigilat
[corda vel] opera, qui illorum non pepercit sceleribus.
Multi vero per rapinas et iniquitates colligere
gestiunt, et nesciunt quod utrumque propter
avaritiam iniquam et terrena cito perdunt bona et
coelestia nunquam acquirunt.
</p><p><nobr><sub></sub></nobr> Illiusmodi, viri fratres, vobismetipsis cavete iniquitates,
quatenus Deum omnipotentem in praesenti vita
propitium habere mereamini et in futura aeternorum
largitorem bonorum. Pacem habete inter vos et benignitatem;
misericordiam et justitiam ad omnes homines,
et castitatem corporis custodite vestri, ut
Spiritus sanctus vestris inhabitet pectoribus, qui sapiens
vobis semper suggerat consilium, vosque ab
omni defendat hoste visibili et invisibili. Vestroque
domino fideles estote, ut per vestram concordiam
regnum dilatetur vestrum, quod saepe per discordiam
minui solebat, dicente ipsa Veritate: Omne regnum
in se divisum non stabit <strong>(Matth. XII, 25)</strong>. Sicuti maxima
imperia per dissensiones intestinas dilapsa decrescebant,
et e contrario minima quaeque civitatis
<nobr><sub></sub></nobr> cujuslibet, vel provinciae, per pacificam concordiam,
regnum crescebat et proficiebat et fortioribus sibi
tandem imperabat regnis.
<br>@ <nobr><sub></sub></nobr> <em>Timete flagellum.</em> Vide quae de hoc flagello adnotavimus
<nobr><sub></sub></nobr> in epist. 8 ad Lindisfarnenses. Data ergo
illa epistola non diu post illam cladem, quae contigit
anno 793 ut ibidem diximus. Timete flagellum quod venit super ecclesiam sancti
Cudberti, locum scilicet sanctissimum et multorum
sanctorum suffragiis divitissimum [<em>Ms.,</em> diutissimum],
nunc vero miserabiliter a paganis devastatum. Qui
hoc non timet et seipsum non corrigit et pro suae
patriae prosperitate non plangit ad Deum, carneum
non habet cor, sed lapideum. Episcoporum est monasteria
corrigere, servorum Dei vitam disponere,
populo Dei verbum praedicare, et diligenter plebem
erudire subjectam. Laicorum est obedire praedicationi,
justos esse et misericordes, quatenus divina
benedictio per suam magnam misericordiam nobis
<nobr><sub></sub></nobr> nostrisque nepotibus patriam in bona prosperitate
conservare dignetur, quam nostris parentibus per
pietatis suae dexteram perdonare dignata est.
<br>@ <nobr><sub></sub></nobr> Edit. Quercet. 39 <strong>(Froben. 11)</strong> ex ms. collata
cum codd. mss. Salisb. et S. Emmerami. Videtur
missa cum priore ad regem solum.
</p><h4>EPISTOLA XII.
AD AEDILREDUM REGEM.
(Anno incerto.)</h4>
<em>Hortatur ad regias virtutes.</em>
<p>Domino dilectissimo Aedilredo [<em>Cod.</em> Sal. Edilrado]
regi Alcuinus diaconus salutem.
</p><p><nobr><sub></sub></nobr> Propter familiaritatem dilectionis familiares tibi
soli litteras scribere curavi. Et quia semper te amabo,
semper te admonere non cessabo, ut Dei voluntati
subditus, Dei protectione dignus efficiaris, et
nobilitas regiae sublimitatis magna morum nobilitate
honorificetur. Non est liber vel nobilis qui peccatis
serviet [<em>Cod.</em> Sal., servierit], dicente Domino: <em>Omnis
qui facit peccatum, servus est peccati</em> <strong>(Joan. VIII,
34)</strong>. Non decet te in solio sedentem regni rusticis
vivere moribus. Ira tibi non dominetur, sed ratio
[<em>Ms.,</em> gratia]. Misericordia te amabilem faciat, non
crudelitas odibilem. Veritas audiatur ex ore tuo,
non falsitas. Castitatis tibi conscius esto, non libidinis;
continentiae, non luxuriae; sobrietatis, non ebrietatis.
Noli notabilis esse in aliquo peccato, sed laudabilis
<nobr><sub></sub></nobr> in omni opere bono. Largus esto in dando,
non avarus in rapiendo. Justitia omnes tuos exornet
actus. Esto forma [<em>Ms.,</em> exemplum] honestatis omnibus
te videntibus. [Noli, noli rapere aliena, ne et
propria perdas.] Deum time, qui dixit: <em>In quo enim
judicio judicabitis, judicabitur de vobis</em> <strong>(Matth. VII,
2)</strong>. Ama Deum Christum et ejus obedire mandatis,
quatenus illius misericordia tibi tuisque filiis et amicis
in benedictione conservet [regnum], quod te habere
voluit, et gloriam futurae beatitudinis concedere
dignetur [<em>Cod.</em> Sal., dignabitur]. Deus omnipotens regni
felicitate, morum dignitate, longaeva prosperitate
te florere faciat, dilectissime fili.
<br>@ <nobr><sub></sub></nobr> Hoc fragmentum nobis servavit Malmesb. lib.
I Reg. Angl. cap. 3. Edit. Quercet. p. 1667.
</p><h4>EPISTOLA XIII.
Fragmentum.
AD AEDILREDUM REGEM.
(Anno 793.)</h4>
<em>Memorat de afflictione ecclesiae et civitatis Lindisfarnensis.</em> <nobr><sub></sub></nobr> 
<p>Ecce ecclesia sancti Cuthberti sacerdotum (Dei)
sanguine aspersa, omnibus spoliata ornamentis locus
cunctis in Britannia venerabilior paganis gentibus
datur ad depraedandum [<em>Al.,</em> debellandum]. Et ubi
primum post discessum
<br>@ <nobr><sub></sub></nobr> <em>Sancti Paulini.</em> Primi episcopi Eboracensis, de
quo vid. Ven. Bedae lib. II, cap. 8, etc. sancti Paulini ab Eboraco
Christiana religio in nostra [<em>Al.,</em> Northanimbrorum]
gente sumpsit exordium, ibi miseriae et calamitatis
coepit initium. Quid significat pluvia sanguinis quam
in quadragesimali tempore in Eboraca civitate, quae
est caput totius regni, in ecclesia beati Petri principis
<nobr><sub></sub></nobr> apostolorum vidimus, de borealibus domus, sereno
aere, de summo tecti minaciter cadere? Nonne
potest putari a borealibus partibus venire super terram
sanguinem?
<br>@ <nobr><sub></sub></nobr> Hanc epistolam in editis mutilam Quercetanus
ope ms. codicis suae integritati restituit. Est
inter editas ab ipso 49, inter Canisianas 23, Froben.
13, hic emendata aliquot locis ex cod. ms. Salisb. {21}
</p><h4>EPISTOLA XIV.
AD FRATRES WIRENSIS ET GYRVENSIS ECCLESIAE.
(Anno 793.)</h4>
<br>@ <nobr><sub></sub></nobr> <em>Wirensis et Gyrvensis.</em> Wirense seu Wiremuthense
monasterium sancti Petri; et Girwense sancti
Pauli (Jarrow) in Anglia ad ostium Wirae amnis, cujus
utrasque ripas Benedictus quidam ecclesiis insignivit,
<nobr><sub></sub></nobr> et monasteria ibidem construxit, charitatis
et regulae unione non discrepantia. CANIS.---Vid.
Malmesb. lib. IV Pont. Angl. in fine. Alterius epistolae
ad Eadbaldum Gerwicensem abbatem meminit
Clemens Reynerus apud Alfordum Annal. Anglo-Saxon.
ad an. 804, n. 20, pag. 14, haec verba citans:
«Non ignotum esse tuae dilectioni, venerande
frater, credo, quod olim sancti Patres antecessores
tui mihi licet indigno familiaritatis vestrae gratiam
perdonaverunt, et in albo beatitudinis vestrae meae
parvitatis nomen conscribi jusserunt, ita, ut unus
essem ex vobis, ubicunque Deo volente essem.» 

<p><em>Hortatur ad ordinatam charitatem;</em> ad observantiam
regularis vel canonicae vitae, et regulae sancti Benedicti.
Terret exemplo Lindisfarnensium; dissuadet
vestimentorum cultum; confessionem peccatorum et
poenitentiam commendat.<nobr><sub></sub></nobr> 
</p><p>Sanctissimis in Christo fratribus Wirensis Ecclesiae
et Gyrvensis, humilis levita Alcuinus salutem.
</p><p>Semper pietatis vestrae religionem, ex quo scire
potui, amavi, magnamque in vestrae unanimitatis
orationibus habens fiduciam: et modo, licet corpore
procul positus, animo tamen inter vos semper assistens,
quia latitudo charitatis nulla dividitur longinquitate,
nullis clauditur terminis: sed quo magis
<nobr><sub></sub></nobr> ardet in pectoris antro, eo latius flammam suavissimi
ardoris spargere assuescit. Sicut fons paradisum
irrigans quadrifido tramite latum diffunditur in orbem,
sic fons charitatis pectus, virtutum floribus
pullulans, in quatuor amoris rivos derivatur, veluti
sanctus Augustinus in libro primo De Doctrina Christiana
<strong>(Cap. 23 et seqq.)</strong> dixit: «Cum ergo quatuor sint
diligenda, unum quod supra nos est, alterum quod
nos sumus, tertium quod juxta nos est, quartum quod
infra nos est. Deus supra nos est. Proximus juxta
nos est. Corpus nostrum infra nos est. De secundo et
quarto nulla praecepta danda erant [<em>Codd.</em> ms. sunt].
Quantumlibet enim homo excidat a veritate, remanet
illi dilectio sui et dilectio corporis sui. Ideo praecepit
Scriptura ut Deus diligatur et proximus. Nullum
<nobr><sub></sub></nobr> rerum diligendarum genus in his duobus praeceptis
praetermissum est. Salus vero corporis propter servitium
Dei amanda est, et integritas animae in Deo
diligenda est. Proximus, id est, omnis homo, propter
Deum; et super omnia Deus diligendus est.
<em>Diliges,</em> inquit, <em>Dominum Deum tuum ex toto corde
tuo, et ex tota anima tua et ex tota mente tua;</em> et diliges
proximum tuum sicut te ipsum <strong>(Matth. XXII, 37,
39)</strong>. Omnem vero hominem proximum esse, exemplo
vulnerati et Samaritani discamus. Nullum autem
exceptum esse cui misericordiae denegetur officium,
quis non videat? quando [<em>Cod.</em> Sal., quoniam] ad
inimicos etiam porrectum est, eodem Domino dicente:
<em>Diligite inimicos vestros, benefacite his, qui
oderunt vos</em> <strong>(Luc. VI, 27)</strong>.» Si inimici diligendi sunt,
<nobr><sub></sub></nobr> quanto magis et fratres qui uno ovili continentur?
</p><p>Vos vero, fratres sanctissimi, iisdem [<em>Cod.</em> Sal.,
a sanctis] Patribus spiritali doctrina congeniti, eisdem
[<em>Cod.</em> Sal., atque a bonis] diu pastoribus per
<nobr><sub></sub></nobr> pascua vitae deducti, similibus regularis [<em>Cod.</em> Sal.,
canonicae] vitae institutionibus edocti, pacis et concordiae
unanimitatem diligentissime observate. <em>Beati
pacifici, quoniam filii Dei vocabuntur</em> <strong>(Matth. V, 9)</strong>.
Non sint schismata occultae aemulationis inter vos,
quia Deus Christus, Deus est pacis et charitatis, et
qui in charitate manet, in Deo manet <strong>(I Joan. IV,
16)</strong>. Dilectio vero proximi in officio misericordiae,
in doctrina salutis ostenditur. Qui habet verbum
Dei in corde doceat proximum; qui habet saeculi facultates,
adjuvet proximum; qui habet cujuslibet
ministerii scientiam, opituletur proximo, ipso praecipiente
Deo: <em>Omnia quaecunque vultis, ut faciant
vobis homines, haec eadem et vos facite illis</em> <strong>(Matth.
VII, 12)</strong>. Regularis [vel canonicae] vitae observationem,
<nobr><sub></sub></nobr> quam statuerunt vobis sanctissimi Patres
<br>@ <nobr><sub></sub></nobr> <em>Benedictus et Ceolfridus.</em> Benedictus is est cognomento
<em>Biscopus, qui ope Egfridi regis Northumbriae
anno 674, monasterium Wirense seu Wirimuthense
condidit.</em> Ceolfridus primus abbas fuit monasterii
Gyrvensis. «Nam Egfridus rex Northumbriae, ut
habet Florentius Wignorniensis ad annum 682, pro
redemptione animae suae etiam aliam quadraginta
familiarum terram abbati Benedicto donavit, ubi
missis monachis numero viginti duobus et praeposito
abbate Ceolfrido sui per omnia coadjutore strenuissimo
jussu regis monasterium beato Paulo apostolo
in loco, qui dicitur Gyrvum, construxit.» Venerabilis
Beda ab his abbatibus se educatum fuisse profitetur
<nobr><sub></sub></nobr> in fine Hist. Angl. his verbis: «Natus in territorio
ejusdem monasterii, cum essem septem annorum,
cura propinquorum datus sum educandus reverendissimo
abbati Benedicto ac deinde Ceolfrido.»
Vid. Alford. Annal. Eccles. Anglo-Saxon. ad annum
674, n. 5, et 682, n. 2. Benedictus
scilicet et Ceolfridus, diligentissime custodite,
quatenus cum illis aeternam benedictionis mercedem
habere mereamini. Haec est laus vestra, iste
honor vester apud homines, et retributio apud Deum.
Nolite conformare vos saeculi hominibus in vestimentorum
vanitate, in ebrietatis luxuria, in joci lascivia,
in otiositatis petulantia: sed cum omni modestia et
pietate conversatio vestra Deo sit amabilis et hominibus
venerabilis, sicut decet filios sanctae matris
[Ecclesiae] et monachicae vitae alumnos.
</p><p>Vos vero, qui estis Patres et pastores sanctae congregationis,
docete diligentissime fraterno amore
familiam, quam accepistis regendam, omneque bonitatis
<nobr><sub></sub></nobr> exemplum in vobismetipsis ostendite. Seniores
ut patres cum honore {22} admonete, juniores ut filios
cum omni dilectione castigate. Omnes in spiritu
mansuetudinis et verborum honestate instruite. Saepiusque
regula sancti Benedicti in conventu fratrum
[legatur, ut] propria exponatur lingua, ut intelligi
possit ab omnibus. Ad cujus institutionem unusquisque
suam corrigat vitam, ut quod [Deo] vovistis ante
altare, inviolabiliter custodiatur a vobis; dicente Propheta:
<em>Vovete et reddite Domino Deo vestro</em> <strong>(Psal.
LXXV, 12)</strong>. Displicet enim Deo infidelis promissio <strong>(Eccli.
V, 3)</strong>. Cogitate quem habeatis defensorem contra
paganos, qui apparuerunt circa terminos maritimae
habitationis. Nolite in armis spem ponere, sed in
Deo qui nunquam deserit sperantes in se. Nolite in
<nobr><sub></sub></nobr> fuga confidere (carnali), sed in prece Patrum vestrorum;
sicque tandem filii eritis, si eorum vestigiis
adhaerere studeatis. Non enim loci malefacientes
adjuvat sanctitas, sed benefacientes religionis integritas
<nobr><sub></sub></nobr> efficit [<em>Cod.</em> Sal., efficiet] sanctos et dignos
protectione divina. Quis non timet terrorem
<br>@ <nobr><sub></sub></nobr> <em>Terrorem, qui accidit, etc.</em> Vide quae adnotavimus
in epistolam 8 ad Lindisfarnenses., qui
accidit in ecclesia sancti Cudberti [<em>Cod.</em> Sal., Cuthbercti]?
Corrigite quapropter mores vestros, ne
propter peccata sceleratorum pereant et justi; ne
vinea Domini vulpinis detur dentibus ad derodendum;
ne sanctuaria Dei pedes paganorum pertranseant.
Hoc impium esse videtur; sed multo pejus
est, si diaboli atrocitas [propter scelera nostra
cordis nostri devastat penetralia]. Propter interiores
hostes, exteriores potestatem habent.
</p><p>Si igitur Deus pro bona conversatione et castitate
vitae habitator est cordis nostri, nunquam inimicos
suos vastare dimittit quae nostra sunt. Quanta multitudo
exercitus Assyriorum propter unam justi regis
<nobr><sub></sub></nobr> et Deo dilecti orationem perierat? Aliorum castigatio
vestra sit admonitio, et paucorum tribulatio,
multorum sit salvatio. Vos maritima habitatis, unde
pestis primo ingruit. In nobis impletum est quod
olim per Prophetam praedicatum est: <em>Ab Aquilone
inardescunt mala et a Domino formidolosa laudatio
veniet</em> <strong>(Jerem. I, 14; Job. XXXVII, 22)</strong>. Ecce fugax
latro boreales insulae nostrae partes pervasit. Plangamus
quod fratres nostri perpessi sunt. Caveamus
ne nobis aliquid accidat tale. Praeveniamus faciem
Domini in confessione et ploremus coram Domino,
qui fecit nos <strong>(Psal. XCIV, 2, 6)</strong>; ut ille qui creator
est et redemptor, sit etiam protector et rector, pro
bonisque vitae meritis, et religionis castitate dextera
<nobr><sub></sub></nobr> potentiae suae defendat ovile suum.
</p><p>Recordamini quam nobiles habuistis Patres, et non
sitis tantis progenitoribus degeneres filii. Videte Librorum
thesaura [<em>Loco thesauros</em>], considerate ecclesiarum
decorem, aedificiorum pulchritudinem. Regularis
vitae ordinem rememorate. Quam beatus est
homo qui de his pulcherrimis habitaculis ad coelestis
regni gaudia transeat! Assuescant pueri laudibus
astare superni regis, non vulpium fodere cavernas,
non leporum fugaces sequi cursus. Quam impium
est Christi amittere obsequia et vulpium sequi vestigia!
Discant pueri Scripturas sacras, ut aetate perfecta
veniente alios docere possint. Qui non discit in
pueritia, non docet in senectute.
</p><p>Recogitate nobilissimum nostri temporis
<br>@ <nobr><sub></sub></nobr> <em>Nostri temporis magistrum.</em> Ex his verbis infert
Canisius, Alcuinum non fuisse Bedae discipulum.
«Cur enim, ait, invidisset Bedae hanc laudem, et non
potius appellasset suum, quam sui temporis magistrum?» magistrum
<nobr><sub></sub></nobr> Bedam presbyterum, quale habuit in juventute
discendi studium, qualem [<em>Edit.,</em> quam] nunc habet
inter homines laudem, multo majorem apud Deum
remunerationis gloriam. Illius igitur exemplo dormientes
<nobr><sub></sub></nobr> excitate animos. Magistris assidete, aperite
libros, perspicite litteras, intelligite sensus illarum,
ut vosmetipsos pascere, et aliis spiritalis vitae (epulas)
praebere valeatis. Absconditas [<em>Cod.</em> Sal., ineptas]
comessationes et furtivas (<em>Cod.</em> Sal., assiduas]
ebrietates quasi foveam inferni vitate, dicente
Salomone: <em>Aquae furtivae</em> (dulciores sunt) et panes
absconditi suaviores. Sed (et) apud inferos illarum
sunt convivae <strong>(Prov. IX, 17, 18)</strong>; volens intelligi talibus
(iniquis) epulis daemones esse praesentes. Vos
decet, ut filios Dei, morum nobilitas, vitae sanctitas,
vestimentorum modestia. <em>Risus hominis et habitus
illius, et incessus ejus, juxta Salomonem,</em>
<em>enuntiant de eo</em> <strong>(Eccli. XIX, 27)</strong>.
</p><p>{23} Quod in laicis laus esse videtur, id est, vestimentorum
<nobr><sub></sub></nobr> cultus, hoc in clericis et maxime in monachis
reprehensio esse cognoscitur. Sed et ipse
princeps apostolorum etiam feminas a pretiosis vestimentis
et circulatis capillis prohibuit <strong>(I Petr. III, 3)</strong>.
Si hoc peccatum non esset, dicit Gregorius papa,
nunquam Pastor Ecclesiae a deliciis vestium feminas
prohibuisset. Omnia vestra honeste cum ordine fiant,
ut laudetur Deus in vestra bona conversatione, et
honor vester apud homines crescat, et merces meritorum
multiplicetur apud Deum. Breve est (praesentis)
vitae tempus, et ultima dies unicuique incerta,
et cito rapimur ad judicium. Qualisquisque tunc cupiat
esse, talem se nunc tota virtute exhibeat. Si
quid peccati pro fragilitate carnis commiserit,
abluat [<em>Cod.</em> Sal., commissum est, abluatur] confessione,
<nobr><sub></sub></nobr> deleat poenitentia, ne damnetur in poena,
sed coronetur in gloria. Habetis sanctos Patres, qui
vos genuerunt, adjutores, si illorum praeceptorum
eritis factores. Sed et angelicae dignitates, et omnium
sanctorum agmina congaudent bonis vestris, (desiderant
vos socios habere suae beatitudinis); imo et
ipse Deus, qui vult omnes homines salvos fieri
<strong>(I Tim. II, 4)</strong>, vobis aeterni regni praeparatam habet
gloriam.
</p><p>Nolite vos propter desidiam animi [vestri] vel carnales
delectationes aeternis fraudare bonis: sed magis
omni studio intendite ut Deum hic habeatis defensorem,
illic remuneratorem, qui vos proficere
faciat in omni bonitate, (et) constituat immaculatos
<nobr><sub></sub></nobr> ante conspectum gloriae suae. Obsecro ut pietas
vestra placide perlegat, quod charitas nostra devote
conscripsit, optans vos praesentem habere prosperitatem
et futuram accipere beatitudinem. Meae quoque
parvitatis ut memores sitis in sanctis orationibus
vestris per charitatis almitatem obtestor, et familiaritatem
quam perdonastis mihi inviolabili fide
custodite [<em>Edit.,</em> custodire recordemini], quatenus
per vestras intercessiones veniam habere merear
meorum delictorum, et vos mercedem fraternae dilectionis
apud Deum habeatis aeternam. Dextera
Dei omnipotentis ab omni hoste visibili et invisibili
<nobr><sub></sub></nobr> vos protegat, (et) ubique in omni bono florere faciat,
fratres charissimi.
</p><p>EPISTOLA XV.
AD FRATRES GYROENSIS ECCLESIAE.
<em>Hortatur illos ad virtutes monachis dignas, et ad
sectanda patrum ac magistrorum suorum vestigia.</em>
</p><p>Sanctissimis in Christo
<br>@ <nobr><sub></sub></nobr> <em>Fratribus Gyroensis Ecclesiae.</em> Vide supra epist.
14 ad eosdem, et simul ad Wirenses scriptam. fratribus Gyroensis Ecclesiae
humilis levita Alcuinus salutem.
</p><p>Memor pietatis vestrae, qua me gremio charitatis
in communionem sanctae orationis vestrae suscipere
dignati estis, placuit parvitati meae, hanc veritatis
vestrae sponsionem in memoriam revocare his litterulis,
optans vobis bona Christo miserante aeterna
et per vestrae dilectionis intercessiones me ab aeternis
erui tormentis, ut dum vobis in die Domini nostri
<nobr><sub></sub></nobr> Jesu Christi corona laudis reputabitur, mihi ab eodem
judice vel venia peccatorum tribuatur. 
<br>@ <nobr><sub></sub></nobr> Hunc locum in ms. corruptum ita restituendum
<nobr><sub></sub></nobr> puto, ut sensus prodeat: <em>Nec ob terrarum longinquitatem
charitatis munificentia separari debet.</em> Nec
est rarum longinquitate charitatis munificentie separari
debet, quae semper praesens in servis Dei esse
debet per eum, qui ait: <em>Ubi sunt duo vel tres congregati
in nomine meo, ibi sum in medio eorum</em>
 <strong>(Matth. XVIII, 20)</strong>. Quidquid in illo amicitiarum esse
coepit, inviolabili firmitate permanere necesse est,
<em>quoniam qui perseveraverit usque in finem, hic salvus
erit</em> <strong>(Matth. X, 22)</strong>. Ideo permaneamus in charitatis
fraternae soliditate, nihil aliud attendentes in ea,
nisi humilitatem et obedientiam; et ut invicem
sancto adjutorio unusquisque alterum adjuvet: et
dum omni personae summum est charitas, quanto
magis famulis Christi, quorum vitae meritum totum
<nobr><sub></sub></nobr> in charitatis et humilitatis et obedientiae virtute constat:
in quibus vestram sanctitatem quotidie proficere
optamus, quia quibus nihil secundum propositum
regularis vitae cum saecularibus pompis, et
vanitatibus deliciarum commune est, totam vitam
regulari constrictione perfectam esse decet.
</p><p>Recordamini, charissimi fratres! nobilissimos
principii vestri patres et parentes, qui vos genuerunt
in Christo; et nobilissimos magistros, quos habuistis
in vestrae germanitatis congregatione. Horum
doctrinis inhaerentes, et horum exemplis viventes,
et horum statuta sequentes illorum certissime consociati
beatitudine in futuro saeculo eritis. Benedictus
locus a Deo, qui tales meruit habere doctores; et
benedicti, qui in eo loco illorum praecepta custodire
<nobr><sub></sub></nobr> satagunt.
</p><p>Quid servis Dei, qui monachicae vitae voto se constrinxerunt,
inanis vestimentorum pompa, quae nec
saecularibus prodest, et multum Deo servientibus
obest? Quid conviviorum frequentia, quae animam a
religione melioris vitae avertere solet? Quanta mala
generet ebrietas, nemo est qui nesciat, qui curam
suae animae habere contendit. Seniores adolescentulos
bonis erudiant exemplis; et Pater qui praeest se
sciat rationem redditurum de ovibus, quas recipit
regendas. Unusquisque seipsum consideret, et quomodo
<nobr><sub></sub></nobr> Deo placeat; quomodo salutem animae suae
operetur: sed vos specialiter, charissimi fratres! in
servitio Dei permanere decet, et in rationis [<em>Forte
orationis</em>] studio proficere, propter optimos parentes
et paucos [<em>Forte, non paucos</em>] magistros vestros.
Quid vero librorum copia prodest, si non erint legentes
in eis, et intelligentes eos? Quid laus parentum
proficit, si sectatores illorum non erint praeceptorum
post eos?
</p><p>Vos vero filii estis sanctorum, vos nobile genus et
regale sacerdotium, in Ecclesia Christi nutriti: nobilitatem
vestram bonis moribus ostendite, quatenus
plurimi vestris bonis exemplis erudiantur, et qui vos
foris videat, a vobis discat quomodo vivere debeat.
Nam ex paucorum conversatione ab his qui foris
<nobr><sub></sub></nobr> sunt, saepe illorum vita, qui intus sunt, nominatur.
Dicit enim Apostolus: <em>Quandiu sum Apostolus gentium,
ministerium meum honorifico</em> <strong>(Rom. XI, 13)</strong>.
Sic debet unusquisque suam personam, vel suum
propositum religiosis ornare moribus, ut laudem cum
hominibus habeat, et vitam aeternam cum sanctis
accipere mereatur. Pro nobis intercedentem beatitudinem
vestram Deus omnipotens custodiat,
et in omni bono proficere faciat, fratres charissimi!
</p><p>EPISTOLA XVI.
AD FRATRES ECCLESIAE SANCTI PETRI.
<em>Commendat se illorum amicitiae olim condictae:</em> laudat
eorum regularem conversationem. Hortatur ad
virtutes monachis proprias.
</p><p><nobr><sub></sub></nobr> Sanctissimis
<br>@ <nobr><sub></sub></nobr> <em>In sancti Petri ecclesia.</em> Plures sunt ecclesiae, et
monasteria plura sancti Petri apostoli patrocinio dicata;
inter haec recensetur monasterium Wirense
seu Wiremuthense in Anglia, quod a beato Benedicto
Biscopo, una cum altero Girwensi ad alteram
ripam Wirae amnis, sancto Paulo apostolo consecrato,
<nobr><sub></sub></nobr> aedificatum fuit. Vid. notas nostras ad epist.
14. Praesens ergo epistola ad monachos Wiremuthenses
scripta est, inter quos Ven. Beda, quem
tanquam magistrum ac patronum illius loci laudat,
enutritus et educatus fuit. in sancti Petri ecclesia fratribus
Deo servientibus, humilis clientellus Alcuinus perpetuae
gloriae salutem.
</p><p>Saepissime corporalis speciei amici disjunguntur,
sed nunquam charitatis dulcedine separari debent;
et ubi vera est dilectio, ibi firma est germanitatis
memoria; ubi radix condictae amicitiae in pectoris
thesauro figitur, inde rami floribus fidei vestiti pullulasse
certissimum est, usque dum fructibus aeternae
beatitudinis refecerint veram habentes inter se charitatem,
quam ego opto de mea parvitate vestris
firmiter inhaerere mentibus, sicut olim mihi antecessores
vestri pia voluntate promiserunt.
</p><p>Locus vero habitationis vestrae mihi valde desiderabilis
fuit, licet me conditio peregrinae conversationis
<nobr><sub></sub></nobr> longe tulisset a vobis; quamvis corpore, sed
nullatenus charitate, quia omnia quae apud vos videbam,
sive in habitationibus domorum, sive in conversatione
vitae regularis, valde mihi placuerunt, et
utinam ut Deo semper placeat pietatis vestrae obedientia,
et humilitas, et regularis vitae observatio.
Haec est laus vestra coram hominibus, ut sive in
vestimentis, sive in omnibus monachicae vitae disciplinis
firmiter permaneatis, sicut patres vestri, viri
<nobr><sub></sub></nobr> Deo amabiles, et hominibus honorabiles instituerunt,
qui primi fuerunt fundatores congregationis
vestrae. Certum est illos saepius visitare loca habitationis
vestrae, et quoscunque inveniant honeste vivere
et sua custodire statuta, congaudent illis, et
pro eis intercedere apud pium judicem nullatenus
desistunt; sed et angelorum visitationes loca sancta
frequentare non dubium est. Fertur enim magistrum
nostrum et vestrum patronum beatum dixisse BEDAM:
«Scio angelos visitare canonicas horas et congregationes
fraternas; quid si ibi me non inveniunt
inter fratres? Nonne dicere habent, ubi est BEDA?
Quare non venit ad adorationes statutas cum fratribus?»
</p><p>Magna est apud Deum communis oratio, et magna
<nobr><sub></sub></nobr> charitatis communio; et multo est melius cum fratribus
communiter orare, manducare et dormire,
quam in speciali habitatione solum cum periculo
manere, quia facilius diabolus expugnare poterit
illum qui solus est, quam eum qui fraterno auxilio
undique cingitur, dicente Scriptura: <em>Frater, qui a
fratre adjuvatur, quasi firma est civitas</em> <strong>(Prov. XVIII,
19)</strong>. Vestra enim laus est honeste vivere, religionem
votorum vestrorum servare. Quid vobis vestimentorum
pompa? Major exinde erit reprehensio quam laus;
vanitas est enim et superbia, et nihil aliud; et perditio
vitae regularis. Melius est animam bonis ornare
moribus, perpetualiter permanentem, quam
corpus, quod in pulverem redigitur, pompaticis ornare
coloribus; vel luxuriosis conviviis pascere vermium
<nobr><sub></sub></nobr> escam.
</p><p>Haec cogitate, charissimi fratres! et quid vobis ad
aeternam proficiat beatitudinem sequimini. Patribus
obedite vestris, senes honorate, infirmos visitate,
adolescentulos bene docete, ut habeatis, qui super
sepulcra vestra stare possint, et intercedere pro animabus
vestris. Considerate mentibus vestris, quales
sint qui modo in sepulcris jacent, et quam beatae
sint animae illorum qui in religione, et regulari vita,
et castitate corporis, et charitatis obedientia dies
suos usque in finem perduxerunt. Horum est regnum
coelorum, quod labore acquisierunt, qui pro vobis
intercedant quotidie, quatenus ad illorum societatem,
Deo donante, pervenire mereamini. Omnipotens
Deus vestrae unanimitatis sanctitatem in aeterna
<nobr><sub></sub></nobr> beatitudine adunare dignetur, Domini fratres!
</p><p>{24}
<br>@ <nobr><sub></sub></nobr> {25} Hoc epistolae fragmentum apud Quercetanum
<nobr><sub></sub></nobr> pag. 1623 Op. Alcuini connexum habetur cum
parte epistolae quam integram reperimus tom. I Concil.
Britanniae pag. 159 <em>Athelhardo, inscriptam, quam
vide infra.</em> Praesens vero fragmentum ad Carolum
Magnum, Alcuini <em>Davidem, pertinere ipse contextus
loquitur.</em> Novum errorem hic carpere videtur Alcuinus,
quod nonnullis durum videretur confiteri vel
credere: <em>Carnem Christi in spiritalem gloriam post
resurrectionem esse mutatam.</em> Quo anno data sit
<nobr><sub></sub></nobr> ignoramus, nisi referenda sit ad initium coeptae ab
Alcuino disputationis adversus Felicem et Elipandum,
ad annum scilicet 793 vel sequentem.
</p><h4>EPISTOLA XVII.
AD CAROLUM MAGNUM.
(Circa annum 793.)</h4>
<em>Laudat illum a potentia saeculari et praedicatione divinae
legis, tanquam rectorem populi et doctorem.</em>
Carpit errorem Adoptianorum.
<p>Veniente ad nos filio nostro Candido, vestro autem
<nobr><sub></sub></nobr> fideli servulo, multum nos vestrae prosperitatis
annuntiatione laetificabat, nec non magna salutatione
vestrae dilectionis dulciter reficiebat. Laudabilis
quoque doni allatione intimae mentis affectum
fecundabat. Insuper mentis probamentis vestrae auctoritatis
pro nobis explicavit devotionem, quam
pura et sancta inquisitione catholicae fidei veritatem
examinare studuistis, et semper viam regiam, apostolica
confortatus praedicatione, plano veritatis sermone,
vestram asseruit prudentiam tenere. Beata
gens cujus est Dominus Deus eorum: et beatus populus
tali rectore exaltatus, et tali praedicatore munitus;
et utrumque et gladius triumphalis potentiae
vibrat in dextra et catholicae praedicationis tuba resonat
in lingua. Ita et David olim praecedentis populi rex
<nobr><sub></sub></nobr> a Deo electus, et Deo dilectus, et egregius Psalmista Israeli
victrici gladio undique gentes subjiciens, legisque
Dei eximius praedicator in populo exstitit. Cujus eximia
filiorum nobilitate in salute mundi, de virga flos
campi et convallium floruit Christus <strong>(Cant. II, 1)</strong>,
qui istis modo temporibus ac ejusdem nominis, virtutis
et fidei David regem populo suo concessit rectorem
et doctorem. Sub cujus umbra superiora [<em>Forte,
superna</em>] quiete populus requiescit Christianus, et
terribilis undique gentibus exstat paganis. Cujus devotio
a sectis perversi dogmatis fidem catholicam
evangelica soliditate munire non cessat, ne quid
novi et apostolicis inconveniens doctrinis, per clandestinas
subreptiones alicubi oboriri valeat, sed
<nobr><sub></sub></nobr> coelestis gratiae lumine fides ubique fulgeat catholica.
</p><p>Cujus luminis, heu proh dolor! quidam extorres,
Christum ex Virgine sancta natum, impia temeritate
Deum verum, et Filium Dei proprium negare
non timent. Qui error eousque, ut videtur, latenter
quorumdam etiam fidelium doctorum animis subrepsit,
ut durum videatur illis confiteri vel credere,
Deum esse tantum Jesum Christum, qui sedet ad
dexteram Patris, et in gloria paternae majestatis
venturus est judicare vivos et mortuos. Nec in spiritalem
nunc gloriam carnem Christi Dei esse mutatam,
quae pro nobis pependit in ligno, contra illud
Apostoli dictum, qui de nostri corporis immutatione
ait: <em>Seminatur corpus animale,</em> surget corpus spiritale
<nobr><sub></sub></nobr> <strong>(I Cor. XV, 44)</strong>. Nec illam considerantes sententiam,
quia idem ipse a Deo electus mundi praedicator,
justorum resurrectionem discernens ab impiis,
dixit: <em>Omnes quidem resurgemus, sed non omnes
immutabimur</em> <strong>(Ibid., V, 51)</strong>. Si nostris operibus secundum
modum meritorum spiritalis gloriae promittitur
immutatio, quanto magis corporis Christi
clarificatio gloriosa esse credenda est post resurrectionem?
<nobr><sub></sub></nobr> dicente Apostolo de nostrae resurrectionis
gloria: <em>Qui reformabit corpus humilitatis nostrae,
configuratum corpori claritatis suae</em> <strong>(Philipp. III, 21)</strong>.
Unum Deum verum et unum Dei Filium in duabus
naturis, divina scilicet et humana, Dominum nostrum
Jesum Christum regnantem cum Patre et
Spiritu sancto praedicamus, et confitemur, non divisa
potestate, nec partita, quasi una sit major
potestas, altera minor; quia divisionem et partitionem
vera non recipit aeternitas, vel divinitas, quae
est in Christo Jesu Domino nostro, Apostolo dicente:
<em>Si Christum noveramus secundum carnem, sed nunc
jam non novimus</em> <strong>(II Cor. V, 16)</strong>; id est, qui mortalis
fuit in terris ea natura quae mori potuit, nunc
totus spiritalis regnat in divinitatis majestate in coelis,
<nobr><sub></sub></nobr> qui post resurrectionem ait apostolis: <em>Data est mihi
omnis potestas in coelo et in terra</em> <strong>(Matth. XXVIII, 18)</strong>.
Quae potestas multo ante Filio hominis danda dicitur
a prophetis
<br>@ <nobr><sub></sub></nobr> {25} Hoc loco epistolam, quae apud Quercetanum
est 97, Froben. 14, <em>ad Quemdam, abrumpendam
esse censui.</em> Vid. notam priorem..
<br>@ <nobr><sub></sub></nobr> Edit. Quercet. 63, Canis. 28, Froben. 15.
</p><h4>EPISTOLA XVIII.
AD ADRIANUM I PAPAM.
(Anno 794.)</h4>
<em>Commendat se gratiae pontificis, illumque profitetur
vicarium sancti Petri, et ejus potestatis haeredem,
simulque precatur, ut petitionibus suis per Angilbertum
faciendis annuat.</em>
<p>Beatissimo et omni honore dignissimo et pontifici
magno
<br>@ <nobr><sub></sub></nobr> <em>Adriano papae qui iniit pontificatum anno 772,
et obiit anno 795.</em> Adriano papae, humillimus omnium sanctae
Ecclesiae filiorum Albinus aeternae beatitudinis salutem.
</p><p>Venerabilis atque toto orbe laudabilis vestrae bonitatis,
<nobr><sub></sub></nobr> Pater optime, pietas mihi ultimo sanctae
Ecclesiae servulo quantulamcunque attulit fiduciam
vestram deprecandi clementiam, ut me, licet indignum,
paternae pietatis amore in gremium sanctissimae
intercessionis vestrae colligere dignemini. Scio
certissime vestrae devotionem Sanctitatis pro populo
jugiter totius orbis intercedere Christiano: tamen
specialius aliquid pro his egisse, qui vestrae almitati
seipsos obnixa humilitatis obsecratione commendant,
et majore credulitate ad tantae auctoritatis confugiunt
suffragia. Scio me per sacri baptismatis adunationem
de illius esse ovili pastoris, qui pro suis
ovibus animam ponere non dubitavit <strong>(Joan. X, 11)</strong>;
quas etiam per acutissimam suae resurrectionis gloriam
<nobr><sub></sub></nobr> beatissimo Petro principi apostolorum, ob trinam
magnificae dilectionis confessionem, pascendas
commendavit <strong>(Joan. XXI)</strong>; cui etiam coelo terrisque
aeternam ligandi ac solvendi potestatem delegavit
<strong>(Matth. XVI, 19)</strong>.
</p><p>Hujus te, excellentissime Pater, ut vicarium sanctissimae
sedis agnosco, ita et mirificae potestatis
haeredem esse confiteor. Ecce ego una sum regiminis
<nobr><sub></sub></nobr> vestri ovicula, sed valde peccatorum maculis
morbida. Quapropter me totum tuae offero Sanctitati,
Pater piissime, sanandum, et medicinali potentia,
quae tibi post longas sanctorum Patrum series
haereditaria successione a Deo Christo tradita esse
dignoscitur, me jubeas salutifero pietatis verbo a
peccatorum vinculis esse solutum. Nam mihi cum
evangelicae humilitatis regula fas esse video dicendum:
<em>Domine, non sum dignus, ut intres sub tectum
meum;</em> dic verbo, et sanabitur puer meus <strong>(Matth.
VIII, 8)</strong>. Qui mox, ut speravit, invenit; ut credidit,
accepit. O beatissima lingua oris vestri, in qua est
aeternae medicina salutis, per quam coeli aperiuntur
credentibus! Nunquam, obsecro, haec sileat: semper
admoneat et sanet, semper aperiat perpetuae beatitudinis
<nobr><sub></sub></nobr> ad se confugientibus portas. O Domine Jesu,
fac eum longaeva valere et vivere prosperitate;
et qui talem populo tuo dedisti pastorem, hunc pietatis
tuae dextera multis temporibus conservare digneris,
quatenus cum multiplici laboris sui mercede
ante thronum tuae veniens gloriae audire mereatur:
<em>Euge, serve bone et fidelis, quia super pauca fuisti
fidelis, supra multa te constituam, intra in gaudium
Domini tui</em> <strong>(Matth. XXV, 21)</strong>.
</p><p>Jam aliquas petitiones propriae necessitatis meae
his quoque litteris insererem. Sed quia electissimus
domni mei regis missus, filius equidem meus charissimus
<br>@ <nobr><sub></sub></nobr> <em>Domni mei regis missus.</em> . . Angilbertus. Bis Angilbertus
ad Adrianum papam a Carolo directus est.
Primo anno 792 post synodum Ratisbonensem, quo
Felicem Urgelitanum Romam adduxit. Iterumque
anno 794, post synodum Francofordiensem, quando
nimirum ad Adrianum detulit <em>Capitulare adversus
synodum, quae pro sacrarum imaginum erectione in
Nicaea acta est, ut habent verba Adriani in responsione
ad Carolum.</em> Hujus secundae legationis occasione
scriptam fuisse hanc epistolam censent Mabillonius
tom. II, lib. XXVI Annalium, pag. 313. Pagius
ad annum 794, num. 12, etc., et alii. Tempore
namque primae legationis, seu anno 792, Alcuinus ex
Britannia nondum in Franciam reversus erat. Et
ipse Alcuinus in hac epistola haud obscure innuit Angilbertum,
antequam hac vice Romam abiret, legationem
obiisse apud Adrianum, cujus inde reversus
<em>bonitatem saepissime domno regi narrare solebat.</em>
<nobr><sub></sub></nobr> «Recitat hanc epistolam Baronius in appendice ad
annum 772, putatque ab Alcuino datam esse, quando
Carolus accepto electionis Adriani in pontificem Romanorum
nuntio Angilbertum legatum Romam misit.
Verum duae tantum legationes ab Angilberto
obitae, ut mox diximus, et Alcuinus ante annum
781 aut insequentem, in Francia moram non fecit.»
Pagius loc. cit., quem etiam vide ad annum
773, n. 1. Angilbertus ad beatissimam summae auctoritatis
vestrae dirigitur {26} paternitatem, non esse
necesse putavi litteris exarare, quod ille vir fidelis
<nobr><sub></sub></nobr> et prudens melius viva voce, secundum mandatum
domni regis, auribus Excellentiae vestrae poterit intimare.
Nam inter caeteras fidelissimae directionis
quam ad vos habet legationes, meae quoque necessitatis
postulationes eidem praefato regiae voluntatis
secretario commendavit: quem omnibus amicis valde
fidelem esse probavimus, maxime vobis, ut vere dignum
est, sanctissime Pater, qui vestram laudabili
voce bonitatem saepissime domno regi sub praesentia
multorum testium narrare solebat, et egregiae
pietatis per vos gesta, purae fidei verbis, de vobis
proferre studuit, quatenus piae dilectionis fidem ostenderet,
et vestrae almitatis amorem plurimorum mentibus
ingereret.
<br>@ <nobr><sub></sub></nobr> Edit. Quercet. 82, Canisii 66, Frobenii 16.
</p><h4>EPISTOLA XIX.
AD THEOPHILUM.
(Anno 794.)</h4>
<em>Laudat illius scripta apostolicae fidei, et ab eodem instrui
cupit.</em> <nobr><sub></sub></nobr> 
<p>Optimo
<br>@ <nobr><sub></sub></nobr> <em>Theophilo.</em> Theophylacto fortassis, episcopo Tudertino,
qui anno 794 Francofortensi concilio praesedit
tanquam legatus sedis apostolicae, quo in loco
Alcuinus facile cum eo amicitiam inire potuit. Hic
Theophylactus a Reginone quoque et Metensi annalista
<em>Theophilus appellatur;</em> quod conjecturam nostram
confirmat. Theophilo bis binae evangelicae veritatis
discipulo, et sanctarum quadrigae virtutum, fidelium
quadriga amicorum plena charitatis nave trans Alpinas
aquas dirigit salutem.
</p><p>Accepimus dignitatis vestrae chartam, vere, ut
agnovimus, charitatis floribus depictam, ac mellifluo
spiritalis jucunditatis sapore refertam. Unde et nos
discipuli sanctitatis vestrae in abundantia roriflui
nectaris, quod ex ejus gremio pleniter hausimus, refecti,
satiati, valde laetati sumus: agnoscentes coelestem
<nobr><sub></sub></nobr> charitatis thesaurum vestro sufficienter recondi
pectore, et affluenter inde per lata terrarum
spatia, flumina salutiferae doctrinae emittere [<em>Al.,</em>
emanare], et arida justitiae fonte sitientium corda
irrigare: non septigeno Niliaci fluminis gurgite, sed
septiformi sancti Spiritus inundantia viventis aquae
fluenta in vitam salientia sempiternam <strong>(Joan. IV, 14)</strong>.
Unde et lucidissima apostolicae fidei pocula nobis
propinare larga pietate studuisti, quae cum omni
charitatis aviditate accepimus, et cum magna gratiarum
actione potavimus. Nec unius parvissimi et variis
motibus vibrantis in sole spurcitiam atomi offendimus
in eis, sed crystallina puritate micantia: ita ut
superni solis radiis nostri cordis lychnos mirabiliter
illuminaverit.
</p><p><nobr><sub></sub></nobr> {27} Haec consideravimus diligentius, et desideravimus
ardentius; legimus saepius et elegimus semper,
et laetificati laudavimus Deum, qui solita pietate
tale lumen nostris concessit temporibus [<em>Al.,</em> laboribus].
Quapropter intentius precamur, luceat lux tibi
a Deo datae sapientiae ex corde charitatis tuae per os
veritatis tuae, ut omnis auditor aedificetur, et solus
omnium dator bonorum glorificetur in te et per te.
Saepius ad nos currat charta exhortationis tuae, nec
eam Alpinum frigus vel viarum asperitas vel exundatio
fluminum ullatenus impediat. Charitas omnia
superat, de qua dulcisonus decantavit Psalmista:
<em>Aquae multae non potuerunt exstinguere charitatem, nec
flumina obruent illam</em> <strong>(Cant. VIII, 7)</strong>. Illa ex abundantia
cordis dictando scribat, ut nos ex diligentia
<nobr><sub></sub></nobr> legendi aedificemur. In calce vero chartulae hujus
obsecramus, quod in capite optamus, quatenus nostrae
navigium vitae sanctitatis vestrae orationibus
gubernare digneris.
<br>@ <nobr><sub></sub></nobr> {28} Edit. Quercet. 79, Canis. 25, Froben. 17.
</p><h4>EPISTOLA XX.
AD USUALDUM.
(Anno 794.)</h4>
<em>Monachos hortatur ad virtutes;</em> illorum petitiones apud
regem se juvisse dicit; illorum se orationibus commendat.
<p>Domini Dei Salvatoris mundi sanctissimae congregationi
et pio Patri
<br>@ <nobr><sub></sub></nobr> <em>Usualdo.</em> Hoc nomine cum careret cod. ms.
Sanct-Gallensis, Canisius dubitabat num congregatio
sancti Salvatoris illud sit oratorium, quod
Liutprandus rex, teste Petro Oldrado archiepiscopo
Mediolanensi in epistola ad Carolum Magnum in
palatio suo Ticini in honorem Salvatoris mundi exstruxit.
Mabillonius tamen lib. XXVI Annal. n. 8 nullus
dubitat, quin hic Usualdus sit abbas monasterii
sancti Salvatoris in monte Amiato prope Clusinum
Etruriae urbem. Alia tamen olim viro celeberrimo
stetit sententia, dum Act. SS. Ben. Saec. IV, part. I,
pag. 575, Usualdum nostrum credidit fuisse abbatem
monasterii sancti Naboris apud Metenses, quod antiquitus
<em>Cella-nova sancti Salvatoris dicebatur;</em> quae
opinio robur accipit ex memoria Angilrami, qui Metensis
ecclesiae archiepiscopus fuerat. Usualdo humilis levita Albinus
salutem.
</p><p>Laudabilem vestrae beatitudinis conversationem et
condignam vestro nomini vitam laudamus, et Dominum
<nobr><sub></sub></nobr> in vobis, qui tales sui sancti nominis dignatus
est habere confessores. Nec enim frustra speciali
vocabulo, <em>Monachi sancti Salvatoris vocamini, nisi
quia estis meritis quod nomine dicimini.</em> Imo et tam
nobilis rex nobiles debet habere ministros, moribus
egregios, in pace concordes, in corpore castos, in
animo sobrios, omni bonitate eximios, clarissimis
assuetos triumphis; non fuga vitam defendere, sed
in acie firmiter stare, viriliter pugnare, fortiter vincere,
quatenus cum gloriosa victoriae palma aeterni
regis civitatem intrare mereamini. Hoc considerantes,
fratres, adhortamini vosmetipsos per singulos
dies, donec cognominetur Christus in vobis. Et ad
finem firmum coeptum iter beatae conversationis
peragite, ut unusquisque cum Apostolo dicere dignus
<nobr><sub></sub></nobr> efficiatur: <em>Bonum certamen certavi, cursum consummavi,
fidem servavi:</em> de reliquo reposita est mihi
corona justitiae, quam reddet mihi Dominus in illa die,
justus judex <strong>(II Tim. IV, 7, 8)</strong>.
</p><p>Vestrae petitionis et voluntatis ad dominum regem,
quantum valui, fui adjutor, secundum quod mihi
fraternitatis vestrae missus suggessit; mihique adjutricem
<br>@ <nobr><sub></sub></nobr> <em>Liutgardam, quartam, post obitum Fastradae reginae,
Caroli imp.</em> conjugem, quae Turonis obiit anno
800 (<em>Annal.</em> Franc.). Liutgardam piissimam in Deo feminam
adduxi. Sed obsecramus, ut sanctissimis orationibus
vestris nostrum pro vobis laborem remunerare dignemini.
Nam olim per
<br>@ <nobr><sub></sub></nobr> <em>Angilramnum, episcopum Metensem, qui obiit
anno 791.</em> PAGI. Angilramnum [<em>Al.,</em> Engilrammum]
archiepiscopum et sanctae capellae primicerium
meipsum vestrae commendavi sanctitati. Sed
modo quasi singulorum genibus [<em>Al.,</em> pedibus] provolutus
obsecro, ut me in hujus vitae salo fluctuantem
<nobr><sub></sub></nobr> pietatis precibus ad portum perpetuae quietis,
<nobr><sub></sub></nobr> divina donante gratia, transportare dignemini: ut et
ego animae meae salutem fraternae intercessionis juvamine
habere merear, et vos aeternae retributionis
mercedem a Deo pro charitatis officio digne accipere
mereamini. Omnipotens Deus exaudiat pietatis vestrae
preces, et multis prodesse concedat, vobisque
perpetuae praemia gloriae donare dignetur, charissimi
et desiderantissimi fratres.
<br>@ <nobr><sub></sub></nobr> Edit. Quercet. 87 ex ms., Froben. 18.
</p><h4>EPISTOLA XXI.
AD QUOSDAM.
(Circa annum 794.)</h4>
<em>Apud Eboracenses Alcuinus suam excusat absentiam,
eosdem hortatur ad concordiam cum Eanbaldo
patre suo.</em>
<p>Sanctissimis in Christo atque dilectissimis
<br>@ <nobr><sub></sub></nobr> <em>Fratribus et Filiis, Eboracensibus nempe, quod
colligitur ex illis verbis:</em> <em>Mementote quales habuimus
Patres, qui nos genuerunt in Domino.</em> Ad illos ergo
scribit, quorum profitebatur communitatem, et communem
agnoscebat Patrem, hoc est, Eboracenses. fratribus
<nobr><sub></sub></nobr> et filiis in Christo salutem.
</p><p>Vestris in Domino profectibus valde congaudeo,
desiderans vos praesenti florere felicitate et perpetua
futura beatitudine. Ideoque saepius de concordia
pacis, et de consilio salutis admonere non desisto,
licet parvo ingenio, non tamen parva charitate. Nec
mihi tam cito veniendi occurrit facultas, quam vestra
flagitabat sanctitas, propter quasdam Ecclesiae
necessitates. Jam totus vobiscum sum in desiderio
prosperitatis vestrae, etsi corpore absens, non tamen
dilectione. Hoc maxime obsecro ut concordes sitis
cum piissimo
<br>@ <nobr><sub></sub></nobr> <em>Patre nostro, Eanbaldo, puto, seniore.</em> Scripsit
igitur Alcuinus hanc epistolam, dum jam secundo
in Franciam rediit, ibique <em>ob quasdam Ecclesiae necessitates,
oppugnandam scilicet haeresin Felicianam,
detentus fuit;</em> ante annum 796 quo Eanbaldus ille
obiit. Patre nostro, et timorem Domini
ante oculos habeatis, et quod ei placitum speratis,
concorditer loquimini, viriliter perficiatis, firmiter
retineatis. Nec aliquis vestrae unanimitatis viscera
<nobr><sub></sub></nobr> disrumpere valeat. Constanter state in Dei timore,
dum ille misericorditer vestrum praevidit honorem,
qui nunquam dimittit sperantes in se. Si qua in
moribus humanae conversationis inter vos corrigenda
sunt, citius cum omni instantia corrigite, ut Spiritus
Domini sanctus vobiscum manere dignetur. Et si
Deus, qui dixit: <em>Ubi sunt duo vel tres congregati in
nomine meo, ibi sum in medio</em> <strong>(Matth. XVIII, 20)</strong>; si
ille, inquam, in vobis est, quis contra vos? Et si amor
illius in corde vestro ardet, quis vobis nocere poterit?
Habetis sanctos Dei in omni bono opere adjutores,
si sanctorum vestigia sequi tota virtute studeatis.
Mementote, quales habuimus Patres, qui nos genuerunt
in Domino. Illorum aemulamini vitam, ut cum
illis aeternae beatitudinis participes esse mereamini;
<nobr><sub></sub></nobr> meique memores in sanctis orationibus vestris sitis,
<nobr><sub></sub></nobr> vestramque unanimitatem in omni opere bono omnipotens
Deus proficere concedat, dilectissimi fratres.
</p><p>EPISTOLA XXII.
AD QUEMDAM.
<em>Filium et peregrinationis socium ad virtutes stimulat.</em>
Memorat et commendat sapientiae studium; doctrinas
olim datas in memoriam revocat.
</p><p>Pater filio, pacificus peregrino, magister discipulo,
socius socio peregrinationis sempiternam salutem.
</p><p>Magnum mihi, fili charissime, de vestra salute
et prosperitate desiderium est. Ideo litteras exhortationis
meae vice verborum paternae pietatis vobis
dirigere studui, obsecrans perpetuae mentis dilectione,
et tota virtutis intentione Deum te habere in
oculis, et in memoria, quatenus illius piissima misericordia
te custodire dignetur inter adversa et inter
<nobr><sub></sub></nobr> prospera, ut via regia pergens ad perpetuae civitatis
portam pervenire merearis. Sit tibi Christus in ore
et corde, et operis constantia. Noli pueriliter agere,
et desideria juvenilia sectari; sed perfectus esto in
omni honestate, continentia et modestia, ut laudetur
Deus in opere tuo, et non reprehendatur pater qui
te genuit. Esto sobrius in cibo ac potu, saluti tuae
magis providens quam delectatione carnali, vel vanissima
hominum laude, quae non proficit, si Deo
displiceant actus tui. Melius est Deo placere quam
<br>@ <nobr><sub></sub></nobr> <em>Strionibus.</em> Legendum fortassis histrionibus, quibus
Homerum suum admodum delectari supra in epist.
213 (nunc 191) dixit; hinc suspicio oriri possit, hanc
epistolam ad eumdem Homerum seu Angilbertum
<nobr><sub></sub></nobr> scriptam fuisse. (Apud Froben. epist. 230.) strionibus, pauperum habere curam quam mimorum.
Sint tibi honesta convivia, et convivae religiosi.
Esto senior in moribus. quamvis junior in annis.
Nimia quaeque nocent.
<br>@ <nobr><sub></sub></nobr> <em>Italia infirma est patria, etc.</em> Vide, quae notavimus
ad epist. 137 inter notas. Italia infirma est patria, et escas generat noxias.
<nobr><sub></sub></nobr> Idcirco cautissima consideratione videas, quid, quando,
vel qualiter, vel quibus utaris cibis; et maxime
ebrietatis assiduitatem devita, quia ex vini calore
febrium ardor ingruere solet super incautos.
</p><p>Taedet animus meus multum pro absentia tui. O
quam dulcis vita fuit, dum sedebamus quieti inter
sapientis scrinias, inter librorum copias, inter venerandos
Patrum sensus; quibus nihil defuit quod religiosae
vitae et studio scientiae deposcebat. Utamur
tamen sorte praesenti secundum virtutem animae, in
gratia confidentes divina, quae nos nunquam derelinquit,
si totam spem ponamus in illam. Ego vero
taediosus et tristis desiderabilem vestrae faciei praestolabor
aspectum, ignorans si te venientem videre
<nobr><sub></sub></nobr> merear; vel si tu me veniens invenire merearis; <em>occulta
sunt enim judicia Dei:</em> praeparet sibi unusquisque
lampades ardentes, ut quacunque hora sponso
occurrere jubeatur, cum luce bonorum operum thalamum
aeterni regis intrare mereatur.
</p><p>Si quid in nobis bonae consuetudinis vidisti, hanc
sequere, ut benedictionem Dei ex illa habere merearis;
si quid vero erroris et impii tramitis, hunc
horresce et fugias ab eo, ne nostris peccatis nobiscum
involvaris. Cursus quotidiani synaxeos cum missarum
solemniis et vigiliis sanctorum quotidiano usu,
<nobr><sub></sub></nobr> in capella nostra ut vidistis, obliviscere noli. Senioribus
et sapientibus utere consiliariis. Recordare
Roboam filium Salomonis. Omnis lascivia longe sit
a consuetudine tua. Sint tibi verba in veritate, mores
in honestate, corpus in castitate, habitus in religione,
cibus et potus in modestia, et tempora statuta
id in quo agere debeas. Indisciplinatae loquelae non
assuescat os tuum. Sint tibi verba simplicia sine
juramento, veritate plena, sapientiae sale condita.
Cor judicet, antequam lingua loquatur. Multae sunt
invidiae et perfidiae hominum; plurimi sunt amici in
mensa, et rari in necessitate.
</p><p>Quid opus est plura scribere, dum optime nostis
quid saepius in cor charitatis vestrae suadere solebam.
Ex meritis obedientiae paterna benedictio filiis, ut
<nobr><sub></sub></nobr> reor, eveniet. Considera Ruben, memento Judam,
de uno patre et matre genitos, ex diversis meritis
diversas habentes benedictiones. Petrus et Judas
ambo in apostolatum sunt electi, sed non ambo pari
devotione secuti sunt Dominum; ideo iste elevatus
est in principatum apostolatus; ipse principi daemoniorum
traditus. Stephanus et Nicolaus in ministerium
altaris aequaliter electi, sed propter dissimilem
fidem dissimilis eos consecutus est finis. Plenae sunt
Scripturae documentis obedientiae; plenus est mundus
exemplis, quid cui ex humilitate obedientiae evenisset,
quorum copiosam multitudinem exuperat Redemptoris
nostri mirabile exemplum, de quo Doctor
gentium ait: <em>Hoc sentite in vobis, quod et in Christo
Jesu, qui cum in forma Dei esset,</em> non rapinam arbitratus
<nobr><sub></sub></nobr> est esse se aequalem Deo, sed semetipsum exinanivit,
formam servi accipiens; obediens Patri usque ad
mortem, mortem autem crucis; propt