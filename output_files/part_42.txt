ctum, insufflando significavit
Spiritum sanctum non Patris solius esse Spiritum,
sed et suum.</em> <strong>(VERS. 23.)</strong> <em>Quorum remiseritis,</em>
<nobr><sub></sub></nobr> inquit, <em>peccata, remittuntur eis;</em> et quorum
retinueritis, retenta sunt. «
<br>@ <nobr><sub></sub></nobr> Ex S. Aug., tract. CXXI, num. 4. Ecce charitas quae per
Spiritum sanctum diffunditur in cordibus nostris,
participum suorum peccata dimittit, eorum autem
qui non sunt ejus participes, tenet. Ideo posteaquam
dixit: <em>Accipite Spiritum sanctum, hoc continuo de
peccatorum remissione ac detentione subjecit.</em>»
Sciendum vero est quod hi qui primo Spiritum sanctum
habuerunt, ut et ipsi innocenter viverent, et
in praedicatione quibusdam prodessent, idcirco hunc
post resurrectionem Domini patenter acceperunt, ut
prodesse non paucis, sed pluribus possent.
</p><p>VERS. 24.---<em>Thomas autem unus ex duodecim, qui
dicitur Didymus, non erat cum eis, quando venit Jesus.</em>
«
<br>@ <nobr><sub></sub></nobr> Ex S. Greg. homilia citata, num. 7-9. Iste unus discipulus defuit, reversus quod
<nobr><sub></sub></nobr> gestum est audivit, audita credere renuit. Venit iterum
Dominus, et non credenti discipulo latus palpandum
praebuit, manus ostendit, et ostensa suorum
vulnerum cicatrice, infidelitatis illius vulnus sanavit.
Quid, fratres charissimi, quid inter haec animadvertitis?
Nunquid casu gestum creditis, ut electus ille
discipulus tunc deesset; post haec venit ut audiret
[<em>Greg.,</em> post autem veniens audiret], audiens dubitaret,
dubitans palparet, palpans crederet? Non hoc
casu, sed divina dispensatione gestum est. Egit namque
miro modo superna clementia, ut discipulus
dubitans, dum in magistro suo vulnera palparet carnis,
<nobr><sub></sub></nobr> in nobis vulnera sanaret infidelitatis. Plus enim
nobis Thomae infidelitas ad fidem, quam fides credentium
discipulorum profuit: quia dum ille ad fidem
palpando reducitur, nostra mens omni dubitatione
postposita in fide solidatur. Sic quippe discipulum
post resurrectionem suam dubitare permisit,
nec tamen in dubitatione deseruit, sicut ante nativitatem
suam habere Mariam sponsum voluit, qui tamen
ad ejus nuptias non pervenit. Nam ita factus est
discipulus dubitans et palpans, testis verae {639} resurrectionis,
sicut sponsus matris fuerat custos integerrimae
virginitatis. Palpavit autem, et exclamavit:
(VERS. 28, 29) <em>Dominus meus et Deus meus.</em>
Dicit ei Jesus: Quia vidisti me, credidisti. Cum Paulus
apostolus dicat: <em>Est enim fides sperandarum substantia</em>
<nobr><sub></sub></nobr> rerum, argumentum non apparentium <strong>(Hebr.
XI, 1)</strong>: Profecto liquet quia fides illarum rerum argumentum
est, quae apparere non possunt. Quae etenim
apparent jam fidem non habent, sed agnitionem.
Dum ergo vidit Thomas, dum palpavit, cur ei
dicitur: <em>Quia vidisti me, credidisti? Sed aliud vidit,
aliud credidit.</em> A mortali quippe homine divinitas videri
non potuit. Hominem igitur vidit, et Deum confessus
est, dicens: <em>Deus meus et Dominus meus.</em> Videndo
ergo credidit qui considerando hominem, verum
[<em>Greg.,</em> qui considerando verum hominem] hunc
Deum quem videre non poterat, exclamavit. Laetificat
valde quod sequitur: <em>Beati qui non viderunt, et
crediderunt.</em> In qua nimirum sententia nos specialiter
signati sumus, qui eum quem carne non vidimus,
<nobr><sub></sub></nobr> mente retinemus. Nos signati sumus, sed si fidem
nostram operibus sequimur. Ille etenim vere credit
qui exercet operando quod credit.» [Quia autem] ait:
<em>Beati qui me non viderunt, et crediderunt,</em> «
<br>@ <nobr><sub></sub></nobr> Ex S. Aug., loc. cit. num. 5. praeteriti
temporis usus est verbo; tanquam ille qui id
quod erat futurum, in sua noverat praedestinatione
jam factum,» sed his verbis proprie gentium. ut diximus,
fides signatur.
</p><p>VERS. 30.---<em>Multa quidem et alia signa fecit Jesus
in conspectu discipulorum suorum.</em> Significat evangelista
plurima [<em>Ms.,</em> plura] fecisse Jesum signa et miracula
salutis et praedicationis, quae non scripta essent
propter multitudinem illarum rerum quae gestae fuerunt
ab eo. Sequitur autem: <strong>(VERS. 31)</strong> <em>Haec autem
scripta sunt,</em> ut credatis quia Jesus est Christus Filius
<nobr><sub></sub></nobr> Dei, et ut credentes vitam habeatis in nomine ejus.
Quid dicunt qui asserunt Jesum Christum Filium Dei
non esse, dum iste evangelista Deo dilectus et a Deo
electus [<em>Al.,</em> doctus] dixit hanc sibi esse occasionem
scribendi hoc Evangelium, ut crederetur quia Jesus
est Christus Filius Dei? Ille qui ab angelo nuntiatus
est, et nomen illi impositum est Jesus, dum venit ad
virginem dixit: <em>Paries filium, et vocabis nomen ejus
Jesum</em> <strong>(Luc. I, 31)</strong>: hic autem Jesus, qui natus est
ex virgine Maria, Filius est Dei, sicut iste evangelista
testatur, et ut omnes in hac fide vitam possint
habere sempiternam in nomine ejus. Quid de illis
<nobr><sub></sub></nobr> aestimandum est qui eum non credunt Filium Dei
esse verum, sed adoptivum, nisi forte ut nunquam
habeant vitam aeternam? Dicunt itaque assumptionem
et adoptionem unum esse; et Jesum Christum
secundum quod homo est, propter assumptionem
humanitatis necessarie adoptivum esse, non intelligentes
quanta est haec absurditas quae sequitur eos
[<em>Ms.,</em> eis]. Nam si adoptivus est propter assumptionem,
igitur Filii persona adoptivus est, quia Filius
assumpsit hominem, et est tunc nepos Deo Patri:
quod quam impium sit, nullum aestimo fidelium ignorare.
Tantummodo credamus Jesum esse [Christum]
Filium Dei verum in utraque natura. Et sicut Filius
Dei vere est Filius hominis, ita Filius hominis vere
est Filius Dei. Sed haec alias plenius; nunc vero quae
<nobr><sub></sub></nobr> sequuntur videamus.
</p><p>«
<br>@ <nobr><sub></sub></nobr> Ex eodem, tract. CXXII, num. 1. Sed hoc capitulum velut libri hujus indicat finem:
tamen narratur hic deinde quemadmodum se manifestaverit
Dominus ad mare Tiberiadis, et in captura
piscium commendaverit Ecclesiae sacramentum,
qualis futura est ultima resurrectio [<em>Aug.,</em> ultima
resurrectione] mortuorum.» Ideo quasi ab alio incipit
principio, quia vita fidelium ab alio tunc incipit principio,
ubi nihil hujus perturbationis futurum erit,
quas hic patimur in hac vita. Unde et ita incipit
qualiter haec manifestatio esset acta. Dicit enim:
</p><p>{640} 
<br>CAPUT XLIII.
<em>Manifestat se iterum ad mare Tiberiadis septem discipulis
in captura piscium centum quinquaginta
trium, cum resurrexisset a mortuis.</em>
</p><p><nobr><sub></sub></nobr> 
<br>CAPUT XXI, VERS. 1-3.---<em>Manifestavit se iterum
ad mare Tiberiadis, manifestavit autem sic.</em> Erant
simul Petrus et Thomas, qui dicitur Didymus, et Nathanael,
qui erat a Cana Galilaeae, et filii Zebedaei,
et alii ex discipulis ejus duo. Dicit eis Simon Petrus:
Vado piscari. Dicunt ei: Venimus et nos tecum. Exierunt
et ascenderunt in navem, et illa nocte nihil ceperunt.
«
<br>@ <nobr><sub></sub></nobr> Ex S. Greg., hom. 24, num. 1-6. Quaeri enim potest cur Petrus, qui piscator
ante conversionem fuit, post conversionem ad
piscationem rediit? Et cum Veritas dicat: <em>Nemo
mittens manum suam in aratrum, et aspiciens retro,
aptus est regno Dei</em> <strong>(Luc. IX, 62)</strong>; cur repetiit
quod dereliquit? Sed si virtus discretionis intenditur
[<em>Ms.</em> et Greg., inspicitur], citius videtur, quia
nimirum negotium quod ante conversionem sine peccato
<nobr><sub></sub></nobr> exstitit, hoc etiam post conversionem repetere
culpa non fuit. Nam piscatorem Petrum, Matthaeum
vero telonearium scimus; et post conversionem
suam, ad piscationem Petrus rediit, Matthaeus
vero ad telonei negotium non rediit [<em>Greg.,</em> non resedit];
quia et aliud est victum per piscationem quaerere,
aliud telonei lucris exercitia [<em>Greg.</em> pecunias]
augere. Sunt enim pleraque negotia quae sine peccatis
exhiberi aut vix aut nullatenus possunt. Quae
ergo ad peccatum implicant, ad haec necesse est ut
post conversionem animus non recurrat. Quaeri potest
cur discipulis in mari laborantibus post resurrectionem
<nobr><sub></sub></nobr> suam Dominus in littore stetit, qui ante
resurrectionem suam coram discipulis suis in fluctibus
maris ambulavit? Cujus rei ratio festine cognoscitur,
si ipsa quae tunc inerat causa pensetur. Quid
enim mare, nisi praesens saeculum significat, quod
se causarum tumultu et undis vitae corruptibilis illidit?
Quid per soliditatem littoris, nisi illa perpetuitas
quietis aeternae figuratur? Quia igitur discipuli
adhuc fluctibus mortalis vitae inerant, in mari laborabant.
Quia autem Redemptor noster jam corruptionem
carnis excesserat, post resurrectionem suam
in littore stabat. Ac si ipsum resurrectionis suae
mysterium rebus discipulis loqueretur dicens: [Hic]
jam vobis in mari non appareo, quia vobiscum in
perturbationum fluctibus non sum. Facta est autem
<nobr><sub></sub></nobr> discipulis piscationis magna difficultas, ut magistro
veniente fieret admirationis magna sublimitas, qui
protinus dixit:
</p><p>VERS. 6.---<em>Mittite in dexteram navigii rete, et invenietis.</em>
Bis in sancto Evangelio legitur quia Dominus
jussit ut ad piscandum retia mitterentur, ante
passionem videlicet et post resurrectionem. Sed
priusquam Redemptor noster pateretur et resurgeret,
mitti quidem rete ad piscandum jubet, sed utrum
in dextram, an in sinistram mitti debuisset, non
jubet: post resurrectionem vero discipulis apparens,
mitti rete in dexteram navigii jubet. In illa piscatione
tanti capti sunt, ut retia rumperentur: in ista autem
et multi capti sunt, et retia rupta non sunt. Quis
vero nesciat bonos in dextera, et malos in sinistra
<nobr><sub></sub></nobr> figurari? Illa ergo piscatio, in qua specialiter in
quam partem mitti rete debeat non jubetur, praesentem
Ecclesiam designavit quae bonos simul ac malos
colligit; nec eligit quos trahat, quia et quos eligere
possit ignorat: haec autem piscatio post Domini
resurrectionem facta, in solam dexteram missa est,
quia ad videndam claritatis ejus gloriam sola electorum
Ecclesia pertinget quae de sinistro opere nihil
habebit. In illa piscatione prae multitudine piscium
rete rumpitur, quia nunc ad confessionem fidei, etiam
cum electis reprobi tanti intrant, qui ipsam quoque
Ecclesiam haeresibus scindant: in ista vero piscatione
et multi pisces et magni capiuntur, et rete non
rumpitur, quia sancta electorum Ecclesia in continua
auctoris sui pace requiescens, nullis jam dissensionibus
<nobr><sub></sub></nobr> dilaniatur. Captis autem tam magnis piscibus,
<strong>(VERS. 11)</strong> <em>ascendit Simon Petrus, et traxit rete in
terram.</em> Jam credo quod vestra Charitas advertat
quid est quod Petrus rete ad terram trahit. Ipsi
quippe sancta Ecclesia est commissa, {641} ipsi specialiter
dicitur: <em>Simon Joannis, amas me? Pasce
oves meas</em> <strong>(Joan. XXI, 15, 16)</strong>. Quod ergo postmodum
aperitur in voce, hoc [nunc] signatur in opere.
Quia igitur praedicator Ecclesiae nos a mundi [vitae]
hujus fluctibus separat, nimirum necesse est ut rete
plenum piscibus Petrus ad terram ducat. Ipse enim
pisces ad soliditatem littoris pertrahit, quia [<em>Ms.,</em>
<nobr><sub></sub></nobr> qui] sanctae praedicationis voce stabilitatem aeternae
patriae fidelibus ostendit. Hoc egit verbis, hoc epistolis,
hoc agit quotidie miraculorum signis. Quoties
per eum ad amorem quietis aeternae convertimur,
quoties [a terrenarum] rerum tumultibus separamur,
quid aliud quam missi intra rete fidei pisces ad littus
trahimur? Sed cum rete piscibus magnis plenum dicitur,
additur et quantis, scilicet centum quinquaginta
tribus. A magno mysterio iste numerus non
vacat, sed intentos vos tanti mysterii profunditas exspectat.
Neque etenim quantitatis summam solerter
evangelista exprimeret, nisi hanc sacramento plenam
esse judicasset. Scitis namque quod in testamento
veteri omnis operatio per Decalogi mandata
praecipitur: in novo autem eisdem operationis virtus,
<nobr><sub></sub></nobr> per septiformem gratiam sancti Spiritus multiplicatis
fidelibus datur: quem Propheta denuntians dicit:
<em>Spiritus sapientiae et intellectus, spiritus consilii et fortitudinis,
spiritus scientiae et pietatis, et replebit eum spiritus
timoris Domini</em> <strong>(Isai. XI, 2)</strong>. Sed ille in hoc spiritu
operationem percipit, qui fidem Trinitatis agnoscit,
ut et Patrem, et Filium, et eumdem Spiritum sanctum
unius virtutis credat, unius substantiae esse fateatur.
Quia igitur septem, quae superius diximus, per Novum
Testamentum latius data sunt, decem vero per
vetus praecepta, omnis nostra virtus et operatio per
decem et septem plene potest comprehendi. Ducamus
ergo per trigonum decem et septem, et veniunt
quinquaginta et unum. Qui profecto numerus a
magno mysterio non vacat, quia in Testamento Veteri
<nobr><sub></sub></nobr> legimus, quod annus quinquagesimus jubilaeus
vocari jussus est, in quo videlicet cunctus populus
ab omni opere requiesceret <strong>(Levit. XXV, 11)</strong>. Sed
vera requies in unitate est. Dividi quippe unum non
potest: ubi enim scissura divisionis est, vera requies
non est. Ducamus ergo per trigonum quinquaginta
et unum, et fiunt centum quinquaginta tria. Quia
igitur et omnis operatio nostra et virtus in fide Trinitatis
exhibita ad requiem tendit, septem et decem
ter ducimus, ut ad quinquaginta et unum venire debeamus.
Et vera nostra requies tunc est, cum ipsam
jam claritatem Trinitatis agnoscimus, quam in Unitate
divinitatis esse certum tenemus. Quinquaginta
et unum ter ducimus, et electorum summam in superna
patria, quasi centum quinquaginta trium piscium
<nobr><sub></sub></nobr> numerum tenemus. Post resurrectionem vero
Domini missum rete dignum fuit, ut tot pisces caperet,
quot solummodo electos cives supernae patriae
designarent.» Est quoque alia supputatio hujus septenarii
[et denarii] numeri. Nam si ab uno omnes numeros
computes usque ad decem et septem hoc modo:
unum, duo, tres fiunt; adde tres, fiunt sex; his adjunge
quatuor, fiunt decem; his quinque, et habebis
quindecim; et sic crescentibus numeris et multiplicatis
usque ad decem et septem, fit omnium numerorum
summa istorum, qui multiplicantur ab uno usque
ad decem et septem, centum quinquaginta tria.
Quae computatio superiori significationi, id est, legis
<nobr><sub></sub></nobr> in denario [et gratiae in septenario], satis congruenter
convenit. Sed plura possunt inde considerari admiratione
digna, quae hujus temporis angustia prohibet
nos omnia dicere.
</p><p>Sed quid est quod Redemptor noster piscem assum
post resurrectionem manducavit; et in alio Evangelio
dicitur, cum pisce asso favum mellis, in isto vero
panem cum pisce? «Quid enim piscis assus significat,
nisi Christum passum? Quid favus mellis, nisi Divinitatis
dulcedinem? Piscis est, quia ipse latere dignatus
in aquis generis humani, capi voluit laqueo
mortis nostrae, et quasi tribulatione assatus est tempore
passionis suae. Sed qui piscis assus fieri dignatus
est in passione, favus mellis nobis exstitit in resurrectione.
An qui in pisce asso figurari voluit tribulationem
<nobr><sub></sub></nobr> passionis suae, in favo mellis utramque
naturam exprimere voluit personae suae? Favus quippe
mel {642} in cera est: mel vero in cera est divinitas
in humanitate. Quod ab hac quoque lectione non
discrepat: nam comedit piscem et panem. Qui enim
assari ut piscis potuit ex humanitate, pane nos reficit
ex divinitate, qui ait: <em>Ego sum panis vivus, qui de
coelo descendi</em> <strong>(Joan. VI, 41, 52)</strong>. Assum ergo piscem
comedit et panem, ut ipso suo cibo nobis ostenderet
quia et passionem ex nostra humanitate pertulit, et
refectionem nostram ex sua divinitate procuravit.
Notandum quoque quod ultimum convivium Dominus
cum septem discipulis habuisse describitur. Petrus
namque et Thomas, Nathanael et filii Zebedaei, et
alii ex discipulis ejus duo in eo fuisse memorantur,
<nobr><sub></sub></nobr> Cur cum septem discipulis ultimum convivium celebrat,
nisi quia eos tantummodo, qui septiformi gratia
sancti Spiritus pleni sunt, futuros secum in aeterna
refectione denuntiat? Septem quoque diebus omne
hoc tempus evolvitur: et saepe septenario numero
perfectio designatur. Illi ergo ultimo convivio de
praesentia veritatis epulantur, qui nunc perfectionis
studio terrena transcendunt, quos mundi hujus amor
non alligat, quibus etsi utcunque per tentamenta obstrepit,
coepta tamen eorum desideria non retundit.
De hoc extremo convivio alias per Joannem dicitur:
<em>Beati qui ad coenam nuptiarum Agni vocati sunt</em> <strong>(Apoc.
XIX, 9)</strong>. Idcirco enim non ad prandium, sed ad coenam
vocatos narrat, quia nimirum in fine diei convivium
coena est. Qui ergo finito praesentis vitae tempore
<nobr><sub></sub></nobr> ad refectionem supernae contemplationis veniunt,
non ad Agni prandium, sed ad coenam vocantur.
Quae videlicet coena hoc ultimo convivio exprimitur,
cui septem discipuli adesse memorantur, quia illos,
ut diximus, tunc interna refectio [<em>Ms.</em> refectione] reparat,
qui pleni nunc septiformi gratia in amore Spiritus
anhelant.»
</p><p>«
<br>@ <nobr><sub></sub></nobr> Ex S. Aug., tract. CXXIII, num. 1-3. In eo quod tertio Dominus post resurrectionem
manifestavit se discipulis suis, beati Joannis evangelistae
Evangelium terminatur. <strong>(VERS. 12.)</strong> <em>Dicit eis
Jesus:</em> Venite, prandete. Et nemo audebat discumbentium
interrogare eum: Tu quis es? scientes quia
Dominus est. Sensus ergo hic est: Tanta erat evidentia
<nobr><sub></sub></nobr> veritatis, quia [<em>Aug.,</em> qua] Jesus illis discipulis
apparebat, ut eorum non solum negare, sed ne dubitare
quidem ullus auderet: quoniam si quisquam
dubitaret, utique interrogare deberet. Sic ergo dictum
est: <em>Nemo audebat interrogare:</em> Tu quis es,
ac si diceretur: Nemo audebat dubitare, quod ipse
esset. <strong>(VERS 13.)</strong> «<em>Et venit Jesus, et accepit panem,
et dedit eis;</em> et piscem similiter. Ecce dictum est etiam
quid pranderent, de cujus significatione in superioribus
diximus. Superius quoque narratum est quod
discipuli, quando descenderunt in terram, viderunt
prunas positas et piscem superpositum, et panem.
Ubi non est intelligendum etiam panem fuisse superpositum
prunis, sed tantum subaudiendum, <em>viderunt.</em>
Quod verbum si repetamus eo loco ubi subaudiendum
<nobr><sub></sub></nobr> est, ita totum dici potest: Viderunt prunas positas,
et piscem superpositum [viderunt], viderunt et panem.
Vel ita potius: Viderunt prunas positas, et
piscem superpositum, viderunt et panem. Jubente
etiam Domino attulerunt et de piscibus quos ipsi
ceperant: quod eos fecisse quamvis a narrante non
sit expressum, tamen Dominum jussisse non tacitum
est. Ait enim: <em>Afferte de piscibus quas apprehendistis
nunc.</em> Et utique jubente illo, eos non fecisse quis
credat? Hinc ergo fecit prandium Dominus illis septem
discipulis suis: de pisce scilicet, quam prunis
superpositum viderant, huic adjungens ex illis quos
ceperant, et de pane quem nihilominus eos vidisse
narratum est. Piscis assus, ut diximus, Christus est
passus, ipse est et panis, qui de coelo descendit.
<nobr><sub></sub></nobr> Hoc corroboravit Ecclesiam [<em>Aug.,</em> Huic incorporatur
Ecclesia], ad participandum beatitudinem sempiternam;»
quae etiam in his septem discipulis significata
est, quae cum Christo in aeterna beatitudine post labores
hujus saeculi regnatura erit. «Hinc [<em>Aug.,</em> Hic]
enim Ecclesia, qualis in solis bonis futura est, significatur
per capturam centum quinquaginta trium
piscium: et in eis qui haec credunt, sperant, diligunt,
participatio tantae beatitudinis per hoc prandium demonstratur.
</p><p>{643} VERS. 14.---<em>Hoc</em> jam tertio, inquit, <em>manifestatus
est Jesus discipulis suis, cum surrexisset a mortuis,
Quod non ad ipsas demonstrationes, sed </em>[ad] dies
referre debemus: id est, primo die, cum resurrexit;
et post dies octo, quando discipulus Thomas vidit et
<nobr><sub></sub></nobr> credidit; et hodie quando hoc de piscibus fecit; post
quot autem dies id fecerit, hic dictum non est: nam
ipso primo die non semel visus est, sicut evangelistarum
omnium testimonia collata demonstrant, sed
sicut dictum est, secundum dies numerandae sunt
manifestationes ejus, ut ista sit tertia; prima quippe
habenda est eadem una [<em>Aug.,</em> habenda sit, eademque
una] propter unum diem, quotiescunque se et
quibuscunque in illo quo resurrexit, ostendit; secunda
post dies octo, et haec tertia; et deinde quoties
voluit, usque ad diem quadragesimum, quo
ascendit in coelum, quamvis non scripta sint omnia:»
<nobr><sub></sub></nobr> sicut iste idem Joannes testatur, multa eum
fecisse quae non sunt scripta.
</p><p>[Invenimus] collatis Evangeliorum testimoniis decies
Dominum visum esse ab hominibus, a die prima
resurrectionis suae usque ad diem quadragesimum
ascensionis suae. Primo quidem Mariae Magdalenae
flenti ad monumentum; deinde eidem Mariae, et alteri
ejusdem nominis feminae, regredientibus a monumento
nuntiare discipulis quae ibi viderant, occurrens
apparuit; tertio Simoni Petro, licet hoc non
legatur, ubi esset factum, tamen factum esse ex
Evangelio Lucae invenimus, ubi ait discipulos dixisse:
<em>Quia vere surrexit Dominus, et apparuit Simoni</em> <strong>(Luc.
XXIV, 34)</strong>. Quarto, Cleophae et socio ejus, cum quibus
ipse gradiens in Emmaus, inibi in panis fractione
<nobr><sub></sub></nobr> cognitus est, qui mox reversi Hierosolymam, invenerunt
discipulos loquentes, <em>Quia surrexit Dominus
vere, et apparuit Simoni;</em> nam plene alibi, quando
Simoni apparuerit, non legitur. Quinto, apparuit eis
in eodem loco januis clausis, ubi non erat Thomas;
sexto, post dies octo, quando erat cum eis et Thomas,
cui manus et latus Dominus palpandum ostendit;
septimo, piscantibus ad mare Tiberiadis, et convivantibus
cum eis, ubi et Petrum, an se diligeret,
tertio interrogavit; octavo, in monte Galilaeae illis
undecim apparuit, sicut constituit eis ante passionem
suam; et mulieribus praecepit eis dicere ut irent in
Galilaeam, ubi eum visuri essent. Nono, regredientibus
illis undecim apparuit [in monte], de quo ascendit
in coelum, sicut Marcus refert. Decimo, viderunt
<nobr><sub></sub></nobr> eum ipsa die, non jam in terra positum, sed elevatum
in aera, coelosque penetrantem dicentibus sibi
angelis: <em>Sic veniet, quemadmodum vidistis eum euntem
in coelum</em> <strong>(Act. I, 11)</strong>. Quid vero actum sit vel
dictum in illo convivio Domini nostri Jesu Christi
novissimo cum discipulis suis, consequenter exposuit
Evangelista, dicens:
</p><p>
</p><h4>CAPUT XLIV ET XLV.</h4>
<em>Usque tertio dicit Petro, Amas me?</em> <em>quia ter eum negaverat;</em>
et pascendas oves aeque tertio commendans,
extensione manuum significat ei, quod crucis morte
foret martyrio coronandus.---Dicit Simoni Petro
Jesus: Simon Joannis, diligis me plus his? <em>etc.,</em>
usque clarificaturus esset Deum.
<p>VERS. 15.---<em>Dicit Simoni Petro Jesus:</em> Simon
Joannis diligis me plus his? Dicit ei: Etiam, Domine,
<nobr><sub></sub></nobr> tu scis quia amo te. «
<br>@ Ex hom. Ven. Bedae in vigiliis sanctorum Petri et Pauli Virtutem nobis perfectae dilectionis
praesens Domini nostri interrogatio ostendit.
Perfecta enim dilectio est, qua Dominum [<em>Ms.,</em> Deum]
ex toto corde, tota anima, tota virtute, proximum
autem tanquam nosipsos diligere jubemur: et neutra
harum dilectio sine altera valet esse perfecta; quia
nec Deus vere sine proximo, nec sine Deo vere potest
proximus amari. Unde Dominus toties interrogato
Petro an se diligeret, et illo respondente quod
eum ipso teste diligeret, adjungebat per singula ita
concludens: <em>Pasce</em> {644} <em>oves</em> meas, sive <em>pasce agnos
meos.</em> Ac si aperte diceret: Haec sola et vera est
<nobr><sub></sub></nobr> probatio integri in Dominum amoris, si erga fratres
studueris curam solliciti exercere laboris; nam quicunque
fratri opus pietatis quod valet impendere
negligit, minus justo se conditorem diligere ostendit,
cujus mandata in sustentanda proximi necessitate
contemnit. Quae profecto charitas, quoniam sine
divinae gratiae inspiratione [<em>Beda, sine divinae gratia
inspirationis</em>] minime possit haberi, tacite quodammodo
Dominus insinuat, qui Petrum de illa interrogans,
Simonem eum Joannis, quem nunquam [<em>Ms.</em>
et Beda, quod nusquam] alias, cognominat: <em>Simon,</em>
inquit, <em>Joannis, diligis me plus his? Ubi quamvis et
simpliciter mentio facta terreni parentis ejus possit</em>
intelligi, non tamen ab re est, si quis nomine <em>Joannis
donum supernae generationis mystice indicatum</em>
<nobr><sub></sub></nobr> velit accipere; de quo Joannes apostolus admonendo
testatur: <em>Charissimi, diligamus invicem, quoniam charitas
ex Deo est:</em> et omnis qui diligit, ex Deo natus est,
et cognoscit Deum <strong>(I Joan. IV, 7)</strong>. Simon namque
obediens, Joannes dicitur Dei gratia: et propterea
recte primus apostolorum, cum de amore suo requiritur,
<em>Simon Joannis, id est, obediens Dei gratia
</em>[<em>Beda, gratiae</em>] vocatur: ut liquido cunctis ostendatur,
hoc quod majore prae caeteris obedientia Domini
jussis obsequitur, quod ardentiori illum charitate
amplectitur, non humani meriti, sed muneris esse
divini. Unde et apostolus Paulus eadem gratia confortatus
aiebat: <em>Quia charitas Dei diffusa est in cordibus
nostris per Spiritum sanctum, qui datus est nobis</em>
 <strong>(Rom. V, 5)</strong>. Qui ergo caeteris flagrantius Dominum
<nobr><sub></sub></nobr> amare probatur, <em>filius Joannis cognominatur;</em>
quia nimirum virtus ejusdem amoris non nisi per
gratiam Spiritus percipitur. Qui tamen ipse notandum
quam caute et circumspecte testimonium suo reddit
amori, cum Domino sciscitanti an se plus aliis diligeret,
non ausus est respondere: <em>Tu scis quia amo</em>
te plus his, sed temperata ac simplici voce, <em>Etiam,</em>
inquit, <em>Domine, tu scis quia amo te.</em> Quod est aperte
dicere: Scio quidem, quia ipse te, ut tu melius nosti,
integro corde diligo; quam vere [<em>Beda, quantum
vero</em>] te alii diligant mihi quidem ignotum, sed tibi
sunt omnia nota. Cujus cautela responsionis nostrae
profecto est institutio locutionis, simul et cognitionis
[<em>Beda, cogitationis</em>]; ut videlicet ejus exemplo discamus
minus de nostrae conscientiae puritate praesumere;
<nobr><sub></sub></nobr> minus temere de fraternae conscientiae occultis judicare,
in dubiis maxime rebus, quod qua intentione vel
necessitate gerantur inspicere nequimus quae ab illis
agi conspicimus. Siquidem et ipse Petrus idcirco se
in hac Dominica interrogatione cautius respondendo
cohibebat, quia meminit se pridem, imminente ejus
passione, plus sibi constantiae tribuisse quam haberet,
spondendo videlicet se esse paratum et in carcerem
et in mortem ire cum illo, qui necdum erat idoneus
instante periculo saltem confiteri, quia nosset
illum, vel quia fuisset aliquando cum illo. Instructus
ergo periculo priore cautius loqui cum Domino,
quem bene didicerat humanae conscientiae [statum
(<em>Edit.,</em> conscientiae constantiam statim)] melius
<nobr><sub></sub></nobr> nosse quam ipsa se conscientia ullatenus nosse sufficeret;
de fraterni quidem cordis occultis nihil prorsus
audet definire: de sui autem amoris integritate
non suimet solius, sed et ipsius qui interrogabat Domini
testimonium pandit, <em>Etiam,</em> inquiens, <em>Domine,
tu scis quia amo te.</em> O quam felix et pura conscientia,
quae conditori suo, cujus nuda oculis et aperta novit
omnia, dicere non metuit: <em>Domine, tu scis quia amo
te! Quam casta ac sancta anima, quae et suam cognitionem
Domino patere non dubitat, et se nil aliud
quam ea quae Dominus approbat, cogitare non ignorat!
Provida autem pietate Dominus tertio Petrum
an se diligat interrogat, ut ipsa trina confessione
vincula, quae illum ter negando ligaverant, absolvat;</em>
et quoties territus ejus passione, qua illum nosse
<nobr><sub></sub></nobr> [<em>Beda, quod eum nosset</em>] negaverat, toties ejus resurrectione
recreatus, quod illum toto amet corde
testetur. Provida dispensatione tertio confitenti amorem,
tertio aeque pascendas suas oves commendat;
quia decebat ut quoties in pastoris fide titubaverat,
toties cum renovata fide pastoris membra quoque
ejus pastoris jubeatur curare. Quod enim hic dicit ei:
<em>Pasce oves meas, hoc est utique, quod ei ante passionem
apertius dixerat:</em> <em>Ego autem rogavi pro te, ut
non deficiat fides tua:</em> et tu aliquando conversus, confirma
fratres tuos <strong>(Luc. XXII, 33)</strong>. Pascere ergo oves
Christi est credentes in Christum ne a fide deficiant
confirmare; et ut {645} in fide magis magisque proficiant,
instanter operam dare:» saecularibus quoque
subsidiis eos quantum valeat adjuvare, cogitantes
<nobr><sub></sub></nobr> superflue de caducis corrigere [<em>Ms.,</em> adjuvare, errantes
corrigere], moerentes consolari, omnes magna
pietatis cura ad perpetuae vitae perducere pascua.
«Sed hoc pastori est fixo corde tenendum, ut eos
quibus praeest non quasi suos proprios, sed ut Domini
sui gregem tractare meminerit, juxta illud quod
Petro dicitur: <em>Si diligis me, pasce oves meas.</em> Meas,
inquit, non tuas; meas tibi oves commendatas scito,
et has quasi meas regere, si me perfecte amas, recole:
ut meam videlicet in eis gloriam, meum dominium,
mea lucra, non tua propria quaeras. Veri
autem pastoris, et cui sincera est cura de ovibus,
evidens ac speciale indicium est, cum quisque non
solum commodis omnibus vitae temporalis carere;
sed ipsam quoque vitam pro grege Christi ponere, in
<nobr><sub></sub></nobr> promptu habet. Unde nunc ipse, postquam pascendas
suas oves Petro, hoc est, plebes docendas gubernandasque
commisit, subsequenter addit, dicens:
</p><p>VERS. 18.---<em>Amen, amen dico tibi, cum esses junior,
cingebas te, et ambulabas ubi volebas:</em> cum autem
senueris, extendes manus tuas, et alius te cinget, et
ducet quo non vis. In extensione etenim manuum,
positionem membrorum ejus, qua cruci erat aptandus,
insinuat; in cinctione alterius, impositionem
vinculorum, quibus a persecutore erat arcendus, exprimit;
in ductu quo nollet, ipsam mortis ac passionis
acerbitatem indicat, quam corporalis ejus infirmitas
horrebat, cujus animi firmitas spiritalis etiam
adversa pro Domino laetabatur cuncta sufferre. Non
<nobr><sub></sub></nobr> enim voluntatem suam, sed voluntatem quaerebat
ejus qui misit eum, Christi. Praemissa igitur Dominus
ovium suarum pastione, subjungit mox, eidem primo
pastori insinuans etiam passionis suae triumphum,
<em>Extendes,</em> inquiens, <em>manus tuas, et alius te cinget, et
ducet quo non vis;</em> ac si patenter dicat: Quanta me
charitate diligas, hinc liquido probabis, cum pro parvulorum
meorum vita usque ad mortem certando
perveneris; et ut illi in corpore possint pariter et
mente salvari, ipse tormenta corporis omnia quae
adversarium infligere libet, forti mentis constantia
tolerabis [<em>Beda, toleraveris</em>]. Quod ipse quoque evangelista
subsequenter insinuans ait: <em>Hoc autem dixit,
significans qua morte clarificaturus esset Deum.</em> Clarificavit
quippe Petrus morte sua Deum, quando hoc
<nobr><sub></sub></nobr> indicio cunctis quantum Deus esset colendus amandusque
demonstravit, dum ipse data optione mallet
crucis subire tormentum, quam a coelestis verbi praedicatione
cessare.»
</p><p>
</p><h4>CAPUT XLVI.</h4>
<em>Dicit Dominus Petro:</em> Sequere me, <em>usque ubi dicitur:</em>
et scimus quia verum est testimonium ejus.
<p>VERS. 20.---<em>Dixit Jesus Petro:</em> Sequere me. Conversus
autem Petrus, vidit illum discipulum, quem diligebat
Jesus, sequentem, qui et recubuit in coena super
pectus ejus. «
<br>@ Ex hom. Ven. Bedae in die sancti Joannis apostoli et evangelistae. Commendat enim nobis beatissimus
evangelista et apostolus Joannes privilegium amoris
praecipui, quo caeteris amplius meruit honorari a
Domino; commendat testimonium evangelicae descriptionis,
<nobr><sub></sub></nobr> quod veritate divina subnixum nullus fidelium
dubitare permittitur; commendat placidam suae
carnis absolutionem, quam Domino specialiter se
visitante percepit. Postquam enim Dominus Jesus
significavit Petro qua morte clarificaturus esset
Deum, protinus adjungit: <em>Sequere me.</em> Ac si aperte
dicat: Quia ipse prius pro tua redemptione crucis
supplicium subire non timui, quid tu pro mei confessione
nominis crucem pati formides, qui eo gloriosiore
martyrii palma glorificaberis, quo in hac
promerenda magistri iter sequeris? Jam vero ab
evangelista non subditur quid post haec dicta Dominus
et discipuli fecerint; sed ex eo tamen innuitur,
quod subjungit: <em>Conversus Petrus, vidit illum discipulum,</em>
<nobr><sub></sub></nobr> quem diligebat Jesus, sequentem. Patet namque
quia [cum] dixisset Petro: <em>Sequere me, id est,
{646} crucem patiendo me imitare, surrexit de loco
convivii et abire jam coepit.</em> Secutus est autem Petrus
etiam incessu pedum, cupiens implere quod audivit:
<em>Sequere me;</em> secutus et ille discipulus, quem
diligebat Jesus: neque enim arcendum se a consectatu
Christi putabat, qui non minore se gratia dilectionis
a Christo complexum noverat. Neque incredibile
est ideo utrumque discipulum corporali gressu
vestigia Domini secutum, quia necdum intellexerunt
quid significaverit in eo quod Petrum se sequi praecepit.
Notum autem novi vestrae fraternitati quis sit
<nobr><sub></sub></nobr> ille discipulus quem diligebat Jesus; Joannes videlicet
ipse, qui hoc scripsit Evangelium, atque ideo
suam personam maluit indiciis rerum accidentium,
quam proprio designare vocabulo. Diligebat autem
eum Jesus, non exceptis caeteris singulariter solum,
sed prae caeteris quos diligebat familiarius unum,
quem specialis praerogativa castitatis ampliori dilectione
fecerat dignum. Omnes quippe se diligere probat,
quibus ante passionem loquitur: <em>Sicut dilexit
me Pater, et ego dilexi vos, manete in dilectione mea</em>
 <strong>(Joan. XV, 9)</strong>. Sed hunc prae omnibus diligit, qui
virgo electus ab ipso, virgo in aevum permansit. Tradunt
namque historiae quod eum de nuptiis volentem
nubere vocaverit; et propterea quem a carnali
voluptate retraxerat, potiore sui amoris dulcedine
<nobr><sub></sub></nobr> donavit. Denique huic moriturus in cruce matrem
commendavit suam, ut virginem virgo servaret: et
ipso post mortem et resurrectionem coelos ascendente,
non deesset ejus genitrici filius, cujus casta
vita ejus castis tueretur obsequiis. Ponit et aliud suae
personae beatus Joannes indicium subjungens: <em>Qui
et recubuit in coena super pectus ejus, et dixit:</em> Domine,
quis est qui tradet te? Hoc quomodo gestum sit,
superiora hujus Evangelii loca plenius ostendunt:
quia videlicet in coena, quam ultimam ante passionem
cum discipulis Salvator habuit, in qua eorum
pedes lavit, eisque corporis et sanguinis sui tradidit
mysteria celebranda; discipulus ille, quem diligebat,
super pectus ejus recubuerit; et cum dixisset eis:
<em>Amen, amen dico vobis, quia unus ex vobis tradet me,</em>
<nobr><sub></sub></nobr> responderit ille discipulus, innuente Petro ut interrogaret,
et dixerit ei: <em>Domine, quis est? Ait Dominus:</em>
<em>Ille</em> est, inquit, <em>cui ego intinctum panem porrexero.</em>
Quod autem discipulus ille super pectus magistri
recubuit, non praesentis solummodo dilectionis,
sed et futuri erat signum mysterii; figurabatur etenim
jam tunc Evangelium, quod idem discipulus erat
scripturus, uberius atque altius caeteris sacrae Scripturae
paginis arcana divinae majestatis esse comprehensurum.
Quia enim in pectore Jesu sunt omnes thesauri
sapientiae et scientiae absconditi <strong>(Coloss. II, 3)</strong>,
merito super pectus ejus recubat, quem majore caeteris
sapientiae [et scientiae] singularis munere donat.
Caeteros quippe evangelistas novimus plura de miraculis
nostri Salvatoris, pauciora de divinitate locutos:
<nobr><sub></sub></nobr> Joannes autem perpauca de humanis scribens actibus,
potius se exponendis divinae naturae indidit arcanis;
patenter insinuans quanta de pectore Jesu fluenta
doctrinae coelestis, quae nobis ructaret, hauserit. Sequitur:
<strong>(VERS. 21)</strong> <em>Hunc ergo cum vidisset Petrus,
dicit Jesu:</em> Domine, hic autem quid? Quia se beatus
Petrus audierat per passionem crucis clarificaturum
esse Deum, voluit etiam de fratre et condiscipulo
cognoscere, qua esset ipse morte perpetuam transiturus
ad vitam.
</p><p>VERS. 22.---<em>Dicit ei Jesus:</em> Sic eum volo manere
donec venio, quid ad te? Tu me sequere. Non, inquit,
<nobr><sub></sub></nobr> eum per passionem martyrii volo consummari, sed
absque violentia persecutoris diem exspectare novissimum,
quando ipse veniens eum in aeterna beatitudinis
mansione recipiam: et quid hoc ad te? Tu
tantum crucis patibulum subeundo mea te vestigia
sequi debere memento. Et quidem hanc Domini
responsionem fratres tunc temporis ita tractabant,
quasi Joannes nunquam esset moriturus; quod non
ita esse intelligendum, ipse Joannes admonere curavit,
qui cum praemisisset exiisse sermonem istum
inter fratres quia discipulus ille non moritur, solerter
adjecit atque ait: <strong>(VERS. 23)</strong> <em>Et non dixit ei Jesus,
non moritur, sed sic eum volo manere, donec venio,
quid ad te? Non ergo putandum, quia discipulus ille
non sit mortuus in carne,</em> quia nec Dominus {647}
<nobr><sub></sub></nobr> hoc de illo futurum praedixit. Et Psalmista ait: <em>Quis
est homo, qui vivit, et non videbit mortem</em> <strong>(Psal.
LXXXVIII, 49)</strong>? Sed ita potius intelligendum quod caeteris
Christi discipulis per passionem consummatis,
ipse in pace Ecclesiae adventum supernae vocationis
exspectaverit, et hoc esse quod ait Jesus: <em>Sic eum
volo manere, donec venio, non quia non et ipse multos
antea labores pro Domino pressurasque malorum
toleraverit, sed quia ultimum in pace senium finierit;</em>
ut pote ecclesiis Christi per Asiam quam regebat,
jam longe lateque fundatis. Nam et in Actibus
apostolorum, cum caeteris apostolis flagellatus invenitur,
qui [<em>Ms.,</em> quando] <em>ibant gaudentes a conspectu
concilii, quoniam digni habiti sunt pro nomine Jesu
contumeliam pati</em> <strong>(Act. V, 41)</strong>; et a Domitiano Caesare
<nobr><sub></sub></nobr> in ferventis olei dolium missus in ecclesiastica
narratur historia; ex quo tamen divina se protegente
gratia, tam intactus exierit, quam fuerat a corruptione
concupiscentiae carnalis extraneus. Nec multo
post ab eodem principe, propter insuperabilem evangelizandi
constantiam, in Pathmos insulam exsilio
relegatur, ubi humano licet destitutus solatio, divinae
tamen visionis et allocutionis meruit crebra consolatione
relevari. Denique ibidem Apocalypsin, quam
ei Dominus de statu Ecclesiae praesenti, vel futuro
revelavit, manu sua conscripsit. Unde constat promissionem
sic manendi, donec veniret Dominus, non
eo pertinere quod sine labore certaminis victurus in
mundo, sed illo potius, quod sine dolore passionis
transiturus esset de mundo. Sicut enim in Patrum
<nobr><sub></sub></nobr> litteris invenimus, cum longo confectus senio, sciret
imminere diem recessus sui, convocatis discipulis
suis per monita [<em>Beda, post monita</em>] exhortationum
ac missarum celebrationem, ultimum eis vale fecit:
deinde descendens in defossum sepulturae suae locum,
facta oratione, appositus est ad patres suos tam liber
a dolore mortis, quam a corruptione carnis invenitur
alienus. Atque ita completa est veridica illa Salvatoris
sententia, quia sic eum voluerit manere,
donec ipse veniret. Possumus autem mystice in his
quae Petro et Joanni a Domino praedicta atque in eis
sunt gesta, duas Ecclesiae vitas, quibus in praesenti
<nobr><sub></sub></nobr> exercetur, activam scilicet et contemplativam, designatas
accipere, quarum activa communis populo
Dei via vivendi est: ad contemplativam vero, perpauci,
et hoc [<em>Beda, et in hoc</em>] sublimiores quique
post perfectionem piae actionis ascendunt. In eo etenim
quod ait Petro Dominus: <em>Extendes manus tuas,
et alius te cinget, et ducet quo non vis, perfectionem
exprimit activae conversationis, quae tentationum solet
igne probari.</em> Unde alibi de ea dicit apertius:
<em>Beati qui persecutionem patiuntur propter justitiam</em>
 <strong>(Matth. V, 10)</strong>. Cui recte subjungit dicens: <em>Sequere
me.</em> Quia nimirum juxta ejusdem Petri vocem: <em>Christus
passus est pro nobis, relinquens nobis exemplum,
ut sequamur vestigia ejus</em> <strong>(I Petr. II, 21)</strong>. Quod autem
dicit de Joanne, <em>Sic eum volo manere, donec venio,</em>
<nobr><sub></sub></nobr> statum contemplativae virtutis insinuat, quae non per
mortem finienda ut activa; sed post mortem est perfectius
Domino veniente complenda. Activus namque
labor cum morte deficit, mercedem post mortem accepturus
aeternam: speculativa autem felicitas, quae
hic inchoatur, illic sine fine perficitur, quando et
supernorum civium, et ipsius Domini praesentia, non
per speculum et in aenigmate sicut nunc, sed facie
ad faciem videbitur <strong>(I Cor. XIII, 12)</strong>. Sequitur:
</p><p>VERS. 24.---<em>Hic est discipulus ille, qui testimonium
perhibet de his, et scripsit haec:</em> et scimus quia verum
est testimonium ejus. Jam manifeste beatus Joannes
suam personam designat ex officio, quam designare
vitat ex vocabulo. Non autem praetereunter intuendum,
quod dicitur: <em>Qui testimonium perhibet de his,</em>
<nobr><sub></sub></nobr> et scripsit haec. Perhibuit quippe testimonium verba
Dei [<em>Ms.</em> et Beda, verbo Dei] praedicando; perhibuit
scribendo; perhibuit denuo, eadem quae scripserat
docendo; perhibet etiam nunc, Evangelium quod
descripsit in Ecclesiis legendum pandendo. 
<br>@ Quae hic sequuntur uncinis inclusa, superius col. 740, etiam inserta habentur in Epistola dedicatoria
ad Gislam et Richtrudam. [Siquidem
a tempore Dominicae passionis, resurrectionis
et ascensionis in coelum, usque ad ultima Domitiani
principis tempora, per annos circiter sexaginta et
quinque, absque ullo scribendi adminiculo verbum
Dei praedicabat. At ubi {648} a Domitiano, qui secundus
post Neronem Christianorum persecutor
exstitit, in exsilium missus est, irrumpentes in Ecclesiam
haeretici, quasi in destituta a pastore ovilia
lupi, Marcion, Cerinthus, Ebion, caeterique Antichristi,
qui Christum fuisse ante Mariam negabant, simplicitatem
<nobr><sub></sub></nobr> fidei evangelicae perversa maculavere doctrina.
Sed dum ipse post occisionem Domitiani,
permittente pio principe Nerva, rediret Ephesum,
compulsus est ab omnibus pene tunc Asiae episcopis
et multarum Ecclesiarum legationibus, de coaeterna
Patri divinitate Christi altius facere sermonem, eo
quod in trium evangelistarum scriptis, Matthaei videlicet,
Marci, et Lucae, de humanitate ejus, ac de
his, quae per hominem gessit, sufficiens sibi viderentur
habere testimonium. Quod ille se non aliter
facturum respondit, nisi indicto jejunio omnes in
commune Dominum precarentur, ut illo digna scribere
<nobr><sub></sub></nobr> posset. Et hoc ita patrato, instructus revelatione,
ac sancti Spiritus gratia ebriatus, omnes haereticorum
tenebras, patefacta (<em>Beda, patefactae</em>) subito
veritatis luce dispulit: <em>In principio, inquiens,</em>
<em>erat Verbum, et Verbum erat apud Deum, et Deus
erat Verbum.</em>] Similemque initiis totum sui sermonis
cursum faciens, Dominum nostrum Jesum Christum
sicut verum hominem, vere ex homine temporaliter
factum, ita etiam verum Deum, vere ex Deo Patre
aeternaliter natum, vere cum Patre et cum Spiritu
sancto semper existentem, clarissima assertione perdocuit:
imo omnia divinae veritatis et verae divinitatis,
quantum alteri mortalium nulli licuit, arcana
reseravit. Et hoc virgini privilegium recte reservabatur,
et ad scrutanda Verbi incorruptibilis sacramenta,
<nobr><sub></sub></nobr> incorrupto ipse non solum corde, sed et corpore
procederet. De cujus dictorum veritate, quam
sit nemini ambigendum, ipse quoque curavit ostendere:
qui cum dixisset: <em>Hic est discipulus ille, qui
testimonium perhibet de his, et scripsit haec, continuo
subjecit et ait:</em> <em>Et scimus, quia verum est testimonium
ejus.</em> Quia ergo et nos cum caeteris fidelibus scimus
quia verum est testimonium ejus, curemus per omnia
ut recta fide intelligendo, recta operatione exercendo
quae docuit, ad dona perveniamus sempiterna
quae promisit.»
</p><p>SUPPLETA EX MS. S. EMMERAMI.
</p><p><nobr><sub></sub></nobr> VERS. 25.---<em>Sunt autem et alia multa,</em> quae fecit
<nobr><sub></sub></nobr> Jesus, quae si scribantur per singula, nec ipsum, arbitror,
mundum capere eos qui scribendi sunt libros.
«
<br>@ <nobr><sub></sub></nobr> Ex S. Aug., tract. CXXIV, num. 8. Non spatio locorum credendum est, mundum
capere non posse, quae in eo scribi quomodo possent,
si scripta non ferret, sed capacitate legentium comprehendi
fortasse non possent, quamvis, salva rerum
fide, plerumque verba excedere videantur fidem.
Quod non fit quando aliquid quod erat obscurum vel
dubium, causa et ratione reddita, exponitur, sed
quando id quod apertum est, vel augetur, vel extenuatur;
nec tamen a tramite significandae veritatis
erratur, quoniam sic verba rem quae indicatur excedunt,
ut voluntas loquentis, nec fallentis appareat,
qui novit quousque credatur, a quo ultra quam credendum
est, vel minuitur loquendo aliquid, vel augetur.
<nobr><sub></sub></nobr> Hunc loquendi modum Graeco nomine non
solum Graecarum, vel etiam Latinarum litterarum
magistri <em>Yperbolen vocant, qui modus, sicut hoc loco,
ita in nonnullis aliis divinis litteris invenitur:</em> ut
est: <em>Posuerunt in coelo os suum</em> <strong>(Psal. VII, 9)</strong>; et:
<em>Verticem capilli perambulantium in delictis suis</em> <strong>(Psal.
LXVII, 22)</strong>: et multa hujusmodi, quae Scripturis sanctis
non desunt, sicut alii tropi, hoc est, locutionum
modi. De quibus operosius disputarem, nisi evangelista
terminante Evangelium suum, etiam ipse
compellerer meum terminare sermonem.»
</p><p><nobr><sub></sub></nobr> <em>Explicit liber VII.</em> 
</p><p>
{649} 
</p><h3>OPUSCULUM SEPTIMUM.
TRACTATUS ALBINI MAGISTRI
SUPER TRES S. PAULI
AD TITUM, AD PHILEMONEM ET AD HEBRAEOS EPISTOLAS. </h3>
<p>
</p><h4>MONITUM PRAEVIUM.</h4>
<p><nobr><sub></sub></nobr> Beatum Fl. Alcuinum scripsisse commentarios in
quatuor sancti Pauli Apostoli Epistolas, Vitae illius
coaevus scriptor fide dignissimus testatur his verbis:
«Scripsit et in quatuor Epistolas Pauli, ad Ephesios
scilicet, ad Titum, ad Philemonem et ad Hebraeos.»
Scriptores quidam posterioris aetatis, Sixtus Senensis
Bibl. Sanctae libr. III, Trithemius libr. De Script.
Eccles. et libr. II De Script. Ord. S. Ben. cap. 36,
Joannes Baleus Cent. II Script. Brit., Antonius Possevinus
in Apparatu Sacro tom. I, referunt Alcuinum
scripsisse libros omnino quatuordecim in omnes
sancti Pauli Epistolas: verum unde hoc didicerint,
et quaenam sit illorum librorum seu commentariorum
conditio, minime indicant; quo ipso satis produnt,
quod nullus eorum commentarios illos vel viderit,
vel cui auctori, quos viderunt, deberentur,
satis examinaverit; alias certe, quod in aliis sibi
bene cognitis Alcuini opusculis faciunt, illorum saltem
initium dedissent. Fidei igitur scriptoris Vitae
Alcuini, eidem pene contemporanei, insistendum
<nobr><sub></sub></nobr> censeo, atque dicendum Alcuinum quidem in aliquas,
non tamen in omnes sancti Pauli Epistolas commentatum
fuisse.
</p><p>Latuit vero hoc opus in hunc diem, et necdum
integrum apparet. In insigni quidem bibliotheca celeberrimae
abbatiae Einsiedlensis servatur codex ms.
membraneus saec. IX, notatus litteris B, 9, quo continetur:
<em>Tractatus Albini magistri super tres sancti
Pauli apostoli Epistolas, id est, ad Titum, ad Philemonem
et ad Hebraeos.</em> Ita enim ibidem titulus manu
eadem qua integer liber scriptus est, exaratus est.
Deficit ergo Tractatus in Epistolam ad Ephesios, qui
primus est inter quatuor a Vitae scriptore recensitos.
Quae vero causa sit hujus defectus in codice Einsiedlensi,
divinare haud licet. Fortassis idem hic Tractatus
in Epistolam ad Ephesios separatim a reliquis
tribus ab Alcuino editus fuit? Certe in vetusto catalogo
celeberrimae bibliothecae Fuldensis singulariter
recensetur apud Schannat part. I Hist. Fuldensis
pag. 64. Tres igitur illos Tractatus e praelaudata bibliotheca
<nobr><sub></sub></nobr> Einsiedlensi, benevolentia viri clarissimi
D. P. Meinradi Prenzer ejusdem principalis coenobii
alumni accepimus, et ex ipso cod. ms. nobis perbenigne
communicato descripsimus; atque hoc loco
tanquam genuinum Alcuini nostri partum hucusque
ineditum cum eruditis communicamus, fidem codicis
pene coaevi, per ejusdem aetatis scriptorem confirmatam,
secuti.
</p><p>Caeterum sicut Alcuinus in reliquis suis in libros
sacrae Scripturae commentariis pauca ex suo ingenio,
sed maximam partem ex aliorum sanctorum Patrum,
ab Ecclesia diu approbatorum scriptis deprompsit,
prout jam aliquoties monuimus, ita et hos quos in
manibus habemus Tractatus ex iisdem compilavit;
nimirum duos priores ex Commentariis sancti Hieronymi;
ultimum vero ex sancti Joannis Chrysostomi
homiliis in Epistolam ad Hebraeos; secutus ibi
versionem Mutiani scholastici, qualis exstat initio
tom. XII Operum sancti Joan. Chrysost. edit. D.
<nobr><sub></sub></nobr> Bernardi de Montfaucon. Textum igitur cum editis
illorum sanctorum Patrum Operibus contulimus, lectiones
variantes et Alcuini additiones atque interpolationes
<nobr><sub></sub></nobr> uncinis discrevimus in commodum lectorum.
</p><p>Porro hisce Tractatibus fragmenta quaedam addere
non importunum erit, ex pervetusto cod. ms. bibliothecae
illustrissimi capituli metropolitani Salisburgensis
notato num. 71 descripta, ubi Albino attribuuntur
breves Expositiones quorumdam singularium
textuum, Epistolarum sancti Pauli apostoli ad Corinthios,
ad Ephesios, ad Titum et ad Hebraeos. Nullus
enim dubito, Albinum illum esse Alcuinum nostrum,
cujus aetati codicis quoque aetas concordat,
et stylus stylo Alcuini similis est, ut ovum ovo. Non
tamen, inquis, concordat expositio isthaec cum illa,
quae ad eosdem textus legitur in ipsis prioribus Tractatibus
in Epistolas ad Titum et Hebraeos. Respondeo
differentiam non esse, nisi quod ibi alio modo
pene idem dicatur, ut conferenti patebit. Hinc videtur
haec fragmenta non ex prioribus commentariis
excerpta fuisse, sed singulares fortassis esse responsiones
<nobr><sub></sub></nobr> ad quaestiones super illos textus ipsi propositas,
quales eidem saepius fieri solebant.
</p><p>{650} EXPLANATIO IN EPISTOLAM PAULI AD TITUM. 
</p><p>PRAEFATIO<nobr><sub></sub></nobr> 
</p><p>Hanc epistolam scribit Apostolus a Nicopolis civitate,
quae sita est in Hactiaco [Actiaco] littore, ad
Titum discipulum suum et in Christo filium, quem
Cretae insulae reliquerat ad ecclesias instruendas. Noluit
enim sua absentia Cretenses in antiquo errore
permanere, a quibus primum idololatriae semina pullularunt.
Et dum Titum rogavit propter praedicationis
<nobr><sub></sub></nobr> necessitatem ad se venire, praecipit ibi venire
Artheman aut Tichicum, quorum doctrina et solatio
foverentur Cretenses.
</p><p>
</p><h4>CAPUT PRIMUM.</h4>
<p>VERS. 1.---<em>Paulus servus Dei, apostolus autem
Christi Jesu.</em> 
<br>@ Ex S. Hieronymi Commentario in Epist. ad Titum. In Epistola ad Romanos ita exorsus
est: <em>Paulus servus Jesu Christi, vocatus apostolus:</em>
in hac autem servum se Dei dicit; apostolum vero
Christi Jesu. Si enim Pater et Filius unum sunt, et
qui crediderit in Filium, credit in Patrem, servitus
quoque indifferenter apostoli Pauli [et omnium sanctorum]
ad Patrem est referenda, vel ad Filium,
[quia unus Deus est Pater et Filius, et una servitute
colendus est. Haec autem servitus charitatis est, non
<nobr><sub></sub></nobr> legis litterae quae occidit, sed spiritus qui vivificat.]
Servus Dei ille est, qui non est servus peccati; quia
<em>omnis qui facit peccatum, servus est peccati</em> <strong>(Joan.
VIII, 34)</strong>.
</p><p><em>Apostolus autem Jesu Christi.</em> Grandem sibi Paulus
inter Christianos vindicat auctoritatem: apostolum
Christi titulo praenotavit, ut ex ipsa lecturos nominis
auctoritate terreret, [et excitaret ad timorem suae
praedicationis:] indicans omnes qui in Christo crederent,
debere sibi esse subjectos. <em>Secundum fidem
electorum Dei et agnitionem veritatis.</em> Referendum
est ad superiora, quod intulit: <em>Paulus servus Dei,
apostolus autem Christi Jesu.</em> Secundum fidem electorum
Dei, id est, eorum qui non tantum vocati
<nobr><sub></sub></nobr> sunt, sed electi. Electorum quoque ipsorum magna
diversitas est, pro varietate operum, sensuum atque
sermonum. [Ideo addidit: <em>Secundum agnitionem veritatis,
id est, qui secundum fidem habent scientiam
veritatis.</em> Ut utrumque concordet, et fides vera et
cognitio veritatis, addidit: <em>Quae secundum pietatem
est;</em> quia quaedam veritas non est secundum pietatem,
ut grammatica, dialectica, geometria atque
<nobr><sub></sub></nobr> arithmetica:] habent enim hae artes veram scientiam
recte loquendi, sed non est scientia illa pietatis.
Scientia pietatis est nosse legem Dei, intelligere prophetas,
Evangelium credere, apostolorum dicta non
ignorare, [et quantum bonum sit, Deum ex toto corde,
ex tota anima et omnibus viribus diligere.] Haec
autem veritas, cujus cognitio secundum pietatem
est, <strong>(VERS. 2)</strong> <em>in spe vitae aeternae posita est, quia
statim ei qui eam cognoverit, praemium tribuit immortalitatis;</em>
absque pietate vero notitia veritatis
delectat ad praesens, sed aeternitatem non habet praemiorum,
<em>quam promisit non mendax Deus ante saecula
aeterna:</em> et <strong>(VERS. 3)</strong> <em>manifestavit</em> eam <em>temporibus
suis in Christo Jesu.</em> Cui autem ante promisit, et postea
fecit perspicuam, nisi sapientiae suae, quae erat
<nobr><sub></sub></nobr> semper cum Patre, cum laetaretur orbe perfecto, et
gauderet super filios hominum, et repromisit eis quicunque
in illa credituri essent, habituros esse vitam
aeternam? Antequam orbis jaceret fundamenta, antequam
maria diffunderet, montes statueret, coelum
suspenderet, terram dejecta mole solidaret, haec
repromisit Deus, in quo mendacium non est: non
quia possit mentiri, si nollet [<em>Hier.,</em> et nolit] in falsitatis
verba prorumpere; sed quia qui Pater sit veritatis
[et ipse verax], nullum in se potest habere
mendacium.
</p><p>Non absque re videtur breviter perstringere cur
Deus solus verax, et omnis homo mendax Apostoli
voce dicatur? Et nisi fallor, quomodo solus habere
<nobr><sub></sub></nobr> dicitur immortalitatem, cum et angelos et multas rationabiles
fecit creaturas quibus dederit immortalitatem;
ita et solus dicitur esse verax, non {651} quo
[<em>Hier.,</em> quod] et caeteri non immortales et veritatis
sint amatores, sed quo ille solus naturaliter sit et
immortalis et verus: caeteri vero immortalitatem
et veritatem ex largitione illius consequantur; et
aliud sit verum esse habere [per naturam et] per
semetipsum, aliud in potestate donantis esse quod
habeas. Sed nec hoc silentio praetereundum quomodo
non mendax Deus, ante aeterna saecula aeternam spoponderit
vitam. Ex quo, juxta historiam Geneseos,
factus est mundus, et per vices noctium ac dierum,
mensium pariter et annorum, tempora constituta
sunt, in hoc curriculo et rota mundi tempora labuntur,
<nobr><sub></sub></nobr> et veniunt, et aut futura sunt, aut fuerunt. Unde
quidam philosophorum non putant esse tempus praesens,
sed aut praeteritum aut futurum; quia omne
quod loquimur, agimus, cogitamus, aut dum fit, praeterit;
aut si nondum factum est, exspectatur [<em>Hier,
exspectamus</em>]. Ante haec ergo mundi tempora, aeternitatem
quamdam saeculorum fuisse credendum est,
quibus semper cum Filio et Spiritu sancto fuerit Pater:
et, ut ita dicam, unum tempus Dei, est omnis
aeternitas: imo innumerabilia tempora sunt, cum
infinitus sit ipse, qui ante tempora omne tempus
excedit. Sex millia [<em>Hier.,</em> sex mille] necdum nostri
orbis implentur anni, et quantas prius aeternitates,
quanta tempora ante saeculorum origines fuisse arbitrandum
est, in quibus angeli, throni, dominationes,
<nobr><sub></sub></nobr> caeteraeque virtutes servierint Creatori [<em>Hier.,</em>
servierint Deo], et absque temporum vicibus atque
mensuris, Deo jubente, substiterint
<br>@ <nobr><sub></sub></nobr> Opinionem de angelorum creatione ante hujus
mundi visibilis conditionem, an sanctus Hieronymus
ex propria, an aliorum veterum mente referat, dubitare
licet. Vide ejusdem epist. 18 ad Damasum num.
7. Oppositum dogma longe plurium Ecclesiae Patrum
auctoritate suffultum invaluit; nimirum angelos
<nobr><sub></sub></nobr> cum terra ac luce prima die mundi conditos fuisse.
EDIT. VERON.. Ante haec itaque
omnia tempora, quae nec sermo eloqui, nec
mens comprehendere, nec cogitatio tacita audet attingere,
promisit Deus Pater sapientiae suae verbum
suum, et ipsam sapientiam suam, et vitam eorum
qui credituri erant, mundo esse venturam. Diligenter
attendite textum et ordinem lectionis, quomodo
[<em>Hier.,</em> quoniam] vita aeterna, quam non mendax
Deus ante saecula aeterna promisit, non alia sit absque
verbo Dei.
</p><p><em>Manifestavit</em> enim, inquit, <em>temporibus suis Verbum
suum:</em> id est, quam promisit vitam aeternam, ipsa
est Verbum suum, quod in principio erat apud Patrem;
<nobr><sub></sub></nobr> et Deus erat Verbum; et Verbum caro factum
est, et habitavit in nobis. Quod autem Verbum Dei,
hoc est, Christus ipse sit vita, in alio loco testatur
dicens: <em>Ego sum vita</em> <strong>(Joan. XIV, 6)</strong>. Vita vero non
brevis, non aliquibus circumscripta temporibus, sed
perpetua, sed aeterna: quae manifestata est in novissimis
saeculis per praedicationem, quae credita est Paulo
doctori gentium et magistro, ut annuntiaretur in
<nobr><sub></sub></nobr> mundo, et hominibus nota fieret, juxta imperium
Salvatoris Dei, qui nos salvos esse voluit, id, quod
pollicitus fuerat, implendo. [<em>In praedicatione quae credita
est mihi secundum praeceptum Salvatoris nostri
Dei.</em> Legimus in Actibus apostolorum, quomodo Paulus
in via Damascum pergens subito vocatus est, et
quomodo Ananiae dicitur: <em>Iste est mihi vas electionis</em>
 <strong>(Act. IX, 15)</strong>. Et iterum: <em>Segregate mihi Paulum et
Barnabam</em> <strong>(Ibid. XIII, 2)</strong>. Hoc est praeceptum Salvatoris,
ut praedicent gentibus Christum.] Sermo
<br>@ <nobr><sub></sub></nobr> Hic omissum in ms. videtur initium Epistolae,
quod supplendum ex Hier. ibi: scribit autem Apostolus
<em>Tito charissimo filio.</em>
quippe et sapientia et doctrina, qua Titus Christi ecclesias
instruebat, efficiebant eum proprium apostoli
filium, et ab omni aliorum consortio separatum. Videamus
post haec quod sequitur: <em>Secundum communem
fidem.</em> Utrumnam omnium qui in Christo credebant,
<nobr><sub></sub></nobr> communem dixerit fidem, an communem suam
tantum et Titi? Quod quidem mihi melius videtur,
apostoli Pauli et Titi fidem fuisse communem, quam
omnium credentium, in quibus pro varietate mentium
fides communis esse non poterat, sed diversa.
</p><p>Ad extremum praefatio epistolae et salutatio praefationis
Apostoli ad Titum tali fine completur: (VERS.
4) <em>Gratia et pax a Deo Patre et Christo Jesu Salvatore
nostro:</em> sive quod et gratia et pax tam a Deo
Patre sit, quam a Christo Jesu, et utrumque ab utroque
datum possit intelligi; sive quod gratia ad Patrem,
et pax referatur ad Filium. <strong>(VERS. 5.)</strong> <em>Hujus
rei gratia reliqui te Cretae,</em> ut ea quae deerant {652}
<em>corrigeres.</em> [Apostolicae dignitatis fuit fundamentum
<nobr><sub></sub></nobr> ponere, sicut sapiens architectus; Titi vero et aliorum
discipulorum ejus superaedificare.] Postquam
dura Cretensium Paulus ad Christi fidem corda mollierat,
et tam in sermone quam signis edomuerat
<br>@ <nobr><sub></sub></nobr> Hier addit: «et edocuerat eos non vernaculum
Jovem, sed in Deum Patrem et in Christum credere.»
eos, ut in Deum Patrem et in Christum crederent,
reliquit Titum discipulum Cretae, ut rudimenta nascentis
Ecclesiae confirmaret, et si quid videbatur deesse,
corrigeret, ipseque pergens ad alias nationes,
ut rursum in eis Christi jaceret fundamentum: qui
licet ab Apostolo correcti fuerant, tamen adhuc indigebant
correctione. Omne autem quod corrigitur, imperfectum
est. <em>Et constituas per civitates presbyteros,
sicut et ego disposui tibi.</em> [Sunt autem episcopi quidam,
non merita singulorum examinantes, sed eorum vel
officio deliniti, vel sanguine juncti.] Ex quo manifestum
<nobr><sub></sub></nobr> est, eos qui Apostoli lege contempta ecclesiasticum
gradum non merito voluerint alicui deferre, sed
gratia, contra Christum facere, qui qualis in ecclesia
presbyter constituendus sit, per Apostolum suum in
sequentibus exsecutus est. [Super haec omnia maximum
malum est, qui muneribus clericatum obtinent:
omnes beatus Petrus princeps apostolorum initio
Ecclesiae in Simone Mago terribiliter percutit.] <em>Oportet</em>
<nobr><sub></sub></nobr> enim episcopum sine crimine esse, tanquam Dei
dispensatorem. Idem est ergo presbyter, qui et episcopus
<br>@ <nobr><sub></sub></nobr> De hac sancti Hieronymi sententia, de episcoporum
supra presbyteros dignitate, vid. epist. ejusdem
<nobr><sub></sub></nobr> 146 ad Evangelum, et editoris Veronensis annotationem.: et antequam diaboli instinctu studia [diversa]
in religione ecclesiastica fierent, et diceretur
in populis: <em>Ego sum Pauli;</em> ego Apollo; ego autem
Cephae <strong>(I Cor. I, 12)</strong>, communi presbyterorum consilio
ecclesiae gubernabantur. Postquam vero unusquisque
eos quos baptizaverat, putabat suos, non Christi,
in toto orbe decretum est, ut unus de presbyteris
electus superponeretur caeteris, ad quem omnis cura
Ecclesiae pertineret, et schismatum semina tollerentur:
[quod ex epistolis aliis ejusdem apostoli probari
poterit; vel etiam ex Actibus apostolorum, ubi dicitur,
vocasse Paulum de Epheso presbyteros,] quibus
postea inter caetera sit locutus: <em>Attendite vobis</em>
<nobr><sub></sub></nobr> et omni gregi, in quo vos Spiritus sanctus posuit episcopos
pascere Ecclesiam Domini, quam acquisivit per
sanguinem suum <strong>(Act. XX, 28)</strong>. [Quos ante presbyteros,
nunc autem episcopos appellat.] Et Petrus, qui
ex fidei firmitate nomen accepit, in Epistola sua loquitur,
dicens: <em>Presbyteros ergo in vobis obsecro
compresbyter et testis Christi passionum;</em> pascite qui
in vobis est gregem Domini <strong>(I Petr. V, 1)</strong>. [Olim vero
omnis presbyter episcopus recte dicebatur: at nunc
omnis episcopus presbyter potest dici, non omnis
presbyter episcopus; quia, ut dissensionis plantaria
excluderentur, ad unum omnis sollicitudo Ecclesiarum,
quasi ad Patrem, delegata est, qui quasi filios
diligat, et gubernet subjectos sibi, non tribunitia
potestate, sed pietate paterna: iidemque et quasi
<nobr><sub></sub></nobr> filii, singuli gradus in ecclesiis, honorificent episcopos
suos.] Videamus igitur qualis presbyter sive episcopus
ordinandus sit.
</p><p>VERS. 6, 7.---<em>Si quis est sine crimine, unius
uxoris vir, filios habens fideles, non in accusatione luxuriae,
aut non subditos peccato.</em> <em>Oportet enim episcopum
sine crimine esse, tanquam Dei dispensatorem.</em>
Primum enim sine crimine sit [ejusmodi dispensator
Ecclesiae Christi]; quod apud Timotheum <em>irreprehensibilem
dicit.</em> Quomodo enim potest [praeesse Ecclesiae,
et] auferre malum de medio ejus, qui in delictum
simile corruerit? Aut qua libertate poterit
corrigere peccantem, dum novit se eadem, quae castigat
in alio, admisisse [<em>Hier.,</em> cum tacitus sibi ipse
respondeat, eadem admisisse, quae corripit]? Quod
<nobr><sub></sub></nobr> autem ait, <em>unius uxoris vir, sic intelligere debemus,
</em>[ut honorabile connubium habeat, qui in episcopatu
eligendus est: non vaga libidine inquinatus altari
Dei assistere audeat.] Non tamen omnimodis omnem
monogamum digamo putamus esse meliorem; sed
quo is possit ad monogamiam et continentiam cohortari,
qui suum exemplum praefert [<em>Hier.,</em> praeferat]
in docendo. [Sunt qui ita intelligunt hoc mandatum
Apostoli: <em>unius uxoris virum, id est, catholicae
Ecclesiae doctorem, ne per haereticas pravitates efferatur
foras per lupanaria diversarum sectarum.</em> Sed
et aestimant quidam, ex hac apostolica sententia episcopis
<nobr><sub></sub></nobr> non licere transire de ecclesia aut de civitate
ad ecclesiam quaestus causa. Quia rarus est qui de
majori et {653} ditiori transire cupiat ad minorem
et pauperculam.] <em>Filios habens fideles, non in accusatione
luxuriae, aut non subditos peccato.</em> Non itaque
justus polluitur ex vitiis filiorum, sed libertas [castigandi
alios] Ecclesiae principi ab Apostolo reservatur.
[Quomodo festucam alterius de domo altera (<em>Suppl.</em>
tollere) potest, qui trabem habet in filiorum peccatis
in sua domo? Talis enim debet episcopus esse, ut non
timeat propter vitia liberorum extraneos reprehendere,
ne forte quislibet tacitus frater respondeat,
quare proprios liberos non emendare curam habes?
Si enim peccata filiorum ab episcopatu justum prohibent,
quanto magis propria peccata removere eum
<nobr><sub></sub></nobr> debent ab altari Christi?] Ad extremum hoc dicendum
est, in Scripturis filios <b>λογισμοὺς</b>, id est, <em>cogitationes,</em>
filias vero <b>πράξεις</b>, id est, <em>opera intelligi
debere:</em> et eum nunc episcopum praecipit debere
fieri, qui et cogitationes et opera in sua habet potestate,
et vere credat in Christo, et nulla subripientium
vitiorum labe maculetur.
</p><p><em>Oportet ergo episcopum sine crimine esse, tanquam
Dei dispensatorem.</em> Quaeritur ergo inter dispensatores
ut fidelis quis inveniatur, et non comedens et bibens
cum ebriosis, percutiat servos et ancillas [Domini
sui]; sed incertum Domini [<em>Hier.,</em> Dei] [cautus] exspectet
adventum, et det conservis in tempore [doctrinae
catholicae] cibaria. Sciat autem episcopus et
presbyter sibi populum conservum esse, non servum.
<nobr><sub></sub></nobr> [Quapropter non opprimat eum quasi vile mancipium,
sed erudiat eum cum omni charitate quasi
filium.] <em>Non superbum, id est, non tumentem aut
placentem sibi quod episcopus sit, sed opus </em>[bonum
amplectentem et] id requirentem quod plurimis
prosit. <em>Non iracundum, </em>[id est, levi vento quasi folium
pendens in ramo moveatur.] Et revera nihil est
foedius praeceptore furioso: [non enim qui aliquando
irascitur, iracundus est; sed ille dicitur iracundus,
qui crebro hac passione superatur.] <em>Non vinolentum.</em>
Sed hoc nunc dixisse sufficiat, quod secundum Apostolum
in vino luxuria est: et ubicunque saturitas
atque ebrietas fuerint, ibi libido dominetur. Miramur
autem apostolum in episcopis sive presbyteris damnasse
vinolentiam, cum in veteri quoque lege praeceptum
<nobr><sub></sub></nobr> sit sacerdotes, cum ingrediuntur templum ministrare
Deo, vinum omnino non bibere <strong>(Levit. X)</strong>.
[Nazareos quoque ab omni vino et sicera, quandiu
sanctam comam nutriant, abstinere <strong>(Num. VI)</strong>.] <em>Non
percussorem:</em> quod quidem et simpliciter intellectum
aedificat audientem, ne facile manum porrigat ad caedendum
[vel ad arma prorumpere: sed altius consideratum
melius aedificat, ne aliquid episcopus efficiat,
quod mentes intelligentium et videntium offendat,
sed sit mansuetus in sermone, et moribus
honestus, ne perdat eum quem temperantia vitae et
verborum erudire potuit]. <em>Non turpis lucri, etc.</em>
<nobr><sub></sub></nobr> [Turpis lucri
<br>@ Haec verba quae in ms. desunt, addimus ex conjectura ob integritatem sensus.] appetitio, est plus de praesentibus
cogitare quam de futuris. Episcopus qui imitator esse
Apostoli cupit, habens victum et vestitum, his tantum
debet esse contentus <strong>(I Tim. VI)</strong>. Qui altario serviunt,
de altario vivant <strong>(I Cor. IX)</strong>. <em>Vivant, inquit,</em>
et non, <em>divites fiant.</em> Hucusque quid non debeat habere
episcopus sive presbyter, Apostoli sermone praeceptum
est: nunc e contrario, quid habere debeat
explicatur.
</p><p>VERS. 8.---<em>Sed hospitalem, benignum.</em> Ante omnia
hospitalitas futuro episcopo praecipitur [<em>Hier.,</em> denuntiatur].
Si enim omnes illud de Evangelio audire
desiderant: <em>Hospes fui, et suscepistis me</em> <strong>(Matth. XXV,
35)</strong>, quanto magis episcopus, cujus domus omnium
commune debet esse hospitium [et satis peregrinorum
<nobr><sub></sub></nobr> atque venientium benigna susceptio in ea, ita ut humili
officio etiam pedes laventur eorum]? <em>Pudicum,
justum, sanctum.</em> Si autem laicis imperatur ut propter
orationem abstineant se ab uxore [<em>Hier.,</em> ab
uxorum] coitu, quid de episcopo sentiendum est, qui
quotidie pro suis populique peccatis immaculatas
[<em>Hier.,</em> illibatas] [orationes sanctorum (<em>Leg.,</em> orationum
sanctarum)] Deo oblaturus est victimas? [Nam
Abimelech sacerdos propositionis panes renuit David
et pueris suis dare, nisi audiret pueros esse mundos
a mulieribus, non utique alienis, sed propriis.] Tantum
interest inter propositionis panes et corpus
Christi, quantum inter umbram et corpora, inter
imaginem et veritatem, inter exemplaria futurorum
et ea ipsa quae per exemplaria praefigurabantur. Quomodo
<nobr><sub></sub></nobr> igitur hospitalitas, benignitas praecipue debent
esse in episcopo, sic etiam et castitas proprie, et, ut
{654} ita dixerim, pudicitia sacerdotalis est, ut non
solum ab opere immundo abstineat, sed etiam a tactu
illicito et cogitatione erroris [<em>Hier.,</em> a jactu oculi et
cogitationis errore] mens Christi corpus confectura
sit libera. <em>Justus quoque episcopus esse debet et</em>
<em>sanctus, et justitiam in populis quibus praeest exercere,
nec personas respicere in judicio, </em>[sed omni
personae justa discernens (<em>Forte, decernens</em>). Et <em>sanctum,
ad suam vitam;</em> ut non solum verbis doceat,
sed etiam exemplis erudiat populum sibi commissum.
<strong>(VERS. 9.)</strong> <em>Continentem, amplectentem eum, qui
secundum doctrinam est, fidelem sermonem.</em> Abstinentem
enim decet episcopum esse, non solum in
<nobr><sub></sub></nobr> carnali desiderio, verum etiam in verborum moderatione;
imo et praecipue in cogitatione, ut habeat in
potestate quid cogitet, quid loquatur, et quid faciat.]
Ad extremum obtineat eum, <em>qui secundum doctrinam
est, fidelem sermonem;</em> ut quomodo sermo Dei fidelis
est et omni acceptione dignus, sic et ille talem se
praebeat, ut omne quod loquitur, fide dignum existimetur,
et verba ipsius sint regula veritatis. <em>Ut potens
sit exhortari in doctrina sana, et eos qui contradicunt,
arguere.</em> Hoc est, potens sit eos qui saeculi istius
turbinibus exagitantur, consolari, et per sanam doctrinam
[id est, catholicam, haereticas pravitates]
<nobr><sub></sub></nobr> destruere. Sana autem doctrina dicitur ad distinctionem
languidae infirmaeque doctrinae. Talis quoque sit,
ut contradicentes [libera voce] arguere valeat haereticos,
sive Judaeos et saeculi istius sapientes. Superiora
quidem, quae in episcopi virtutibus posuit, ad
vitam pertinent [honestam]; hoc vero quod ait, <em>ut
potens sit consolari in doctrina sana, et contradicentes
arguere, referendum est ad scientiam </em>[perfectam]:
quia si episcopi tantum sancta sit vita, sibi potest
prodesse sic vivens; porro si et doctrina et sermone
fuerit eruditus, potest caeteros quoque instruere; et
non solum instruere et docere suos, sed et adversarios
repercutere.
</p><p>VERS. 10, 11.---<em>Sunt etiam multi inobedientes,
vaniloqui, seductores,</em> maxime qui de circumcisione
<nobr><sub></sub></nobr> sunt, quos oportet argui, qui universas domus subvertunt,
docentes quae non oportet, turpis lucri gratia.
Qui Ecclesiae futurus est princeps, habeat eloquentiam
cum vitae integritate sociatam, ne opera absque
sermone sint tacita, et dicta factis delinquentibus
[<em>Hier.,</em> factis deficientibus] erubescant. [Sunt plurimi
et non pauci qui bonam sementem Verbi Dei] inani
persuasione corrumpunt; [hi etiam perversis doctrinam
sanctarum Scripturarum sententiis confirmare
nituntur: ideo doctorem Ecclesiae decet Scripturas
sanctas discere diligenter, ut si percussus fiat in
dexteram maxillam, mox praebeat percutienti alteram.]
Hi sunt de circumcisione Judaei, qui tunc temporis
nascentem Christi Ecclesiam subvertere conati
sunt [<em>Hier.,</em> nitebantur], et introducere praecepta legalia,
<nobr><sub></sub></nobr> [circumcisionem scilicet et sabbata et caetera
legis praecepta.] Tales homines doctor Ecclesiae, cui
animae populorum creditae sunt, Scripturarum debet
ratione superare, et silentium testimoniorum pondere
imponere: qui non unam aut paucas domos, sed
universas cum dominis familiasque subvertunt, docentes
de ciborum differentiis, [cum omnia munda
sint mundis.] Verum quia Deus est venter ipsorum,
<em>turpis lucri gratia volunt proprios facere discipulos,
ut quasi magistri a sectatoribus suis fallantur </em>[<em>Hier.,</em>
alantur] [et honorificentur]. Omnis itaque haereticus,
qui quibusdam praestigiis homines fallit, et fallitur,
loquitur quae non oportet turpis lucri gratia; [lucrator
est perversus ad mortem animarum, non ad vitam;]
e contra qui errantem fratrem suum juxta Evangelium
<nobr><sub></sub></nobr> corripuerit [et correxerit], lucratus est eum;
quod enim magis lucrum potest esse, aut quid pretiosius
quam si humanam animam quis lucretur Deo?
<strong>(VERS. 12.)</strong> <em>Dixit quidam ex illis proprius ipsorum
propheta:</em> Cretenses semper mendaces, malae bestiae,
ventres pigri. Videte [<em>Hier.,</em> videtur] hoc esse dupliciter
legendum, ut hoc quod ait, <em>dixit quidam ex illis
proprius eorum propheta, cum superioribus copuletur,</em>
<em>Hujus rei gratia reliqui te Cretae, ut ea quae deerant
corrigeres;</em> [et ad hunc sensum respiciat, quod ait:]
<em>Dixit quidam ex illis proprius eorum propheta, id est,
Cretensium.</em> Aut cum vicinioribus jungendum est, ut
<nobr><sub></sub></nobr> legamus: Sunt etiam multi et non subditi, vaniloqui
et mentium deceptores, maxime autem qui de circumcisione
sunt: quos multos et non subditos, vaniloquos
et mentium deceptores cum his qui de circumcisione
sunt, oportet {655} refrenari; qui universas
domos subvertentes, docentes quae non oportet, turpis
lucri gratia; [talium enim, id est, qui turpis lucri
gratia docent,] dixit quidam ex illis proprius ipsorum
propheta: ut id quod ait: <em>proprius eorum propheta,
non specialiter ad Judaeos, et eos maxime qui de
circumcisione sunt, sed ad multos referatur, qui non
subditi sunt, et vaniloqui et mentium deceptores
sunt, quorum utique </em>[<em>Hier.,</em> qui utique], quia in Crete
erant, Cretenses esse credendi sunt. Dicitur enim ille
versiculus in Epimenidis Cretensis poetae Oraculis
<nobr><sub></sub></nobr> reperiri, quem in praesentiarum sibi [<em>Forte, ibi</em>] ludens
prophetam vocavit; quod scilicet tales Christiani
tales mereantur habere prophetas, quomodo et prophetae
erant Bahal [Baal] [et idolorum, ut legitur in
Regum libris]. Denique ipse liber, [unde Apostolus
haec tulit,] <em>Oraculorum titulo praenotatur;</em> quem quia
videbatur divinum aliquid repromittere, propterea
Apostolum arbitror inspexisse, ut videret quid gentilium
divinatio polliceretur: et in tempore abusum
esse versiculo scribentem ad Titum, qui erat Crete,
ut falsos Cretensium doctores proprio insulae auctore
contereret [<em>Hier.,</em> insulae doctore convinceret], [quod
eumdem Apostolum in aliis locis fecisse invenitur;
sicut in Actibus apostolorum titulum inveniens de
<em>ignoto Deo, et exinde sumpsit praedicationis officium.</em>]
</p><p><nobr><sub></sub></nobr> VERS. 13.---<em>Testimonium,</em> inquit, <em>verum est;</em> non
totum carmen, de quo testimonium sumptum est,
non universum opus, sed tantum hoc testimonium.
<em>Quam ob causam increpa illos dure, ut sani sint in
fide.</em> <strong>(VERS. 14.)</strong> <em>Non intendentes Judaicis fabulis et
mandatis hominum se aversantium a veritate.</em> Ait
enim: Increpa illos acriter; mendaces quippe sunt et
malae bestiae et ventris pigri, qui falsa suadent, qui
ferarum ritu sanguinem sitiunt deceptorum; et non
cum silentio operantes suum panem manducant, <em>quorum
Deus venter est, et gloria in confusione eorum.</em>
Hos tales <em>increpa, ut sani sint in fide:</em> de qua fidei
sanitate in consequentibus loquitur; senes sobrios
esse, honestos, pudicos, sanos in fide et charitate et
<nobr><sub></sub></nobr> patientia; [de qua sanitate fidei et ad Timotheum
scribit:] <em>Si quis aliter docet et non acquiescit sanos
sermones </em>[Leg. <em>sanis sermonibus</em>] Domini nostri Jesu
Christi <strong>(I Tim. VI, 3)</strong>. [Sanos sermones vocat, et quod
observantibus eos sanitas operetur in eis.] <em>Non intendentes
Judaicis fabulis et mandatis hominum aversantium
veritatem, </em>[de quibus ad Galatas et Romanos
plenissime disputatur, qui putabant inter cibos esse
distantiam, cum aliqui mundi, aliqui viderentur immundi.
Propterea nunc infert:] <strong>(VERS. 15)</strong> <em>Omnia
munda mundis;</em> his videlicet qui in Christo credunt,
et sciunt omnem creaturam bonam esse, et nihil abjiciendum
quod cum gratiarum actione percipitur.
<em>Coinquinatis autem et immundis nihil est mundum,</em> sed
<nobr><sub></sub></nobr> inquinata est eorum mens et conscientia. Propterea etiam
quae munda sunt per naturam, eis immunda fiunt [per
culpam]; non quod vel mundum sit aliquid vel immundum,
sed pro qualitate vescentium. [Legitimus cibus et
a catholica Ecclesia usitatus, mundus est mundis; immundus
coinquinatis, quorum mens et conscientia immunda
est:] ideo infideles quosque atque pollutos 