et
veritatis assertor: quia ex veritatis ore nihil aliud
poterit procedere, nisi veritas. Sequitur ergo:
</p><p>
</p><h4>CAPUT XXIII.</h4>
<em>Qui sermonem suum servaverit, eum mortem non visurum
in aeternum dicit.</em> Et inter caetera plurima,
ante Abraham se esse affirmans exivit de templo.<nobr><sub></sub></nobr> 
<p>VERS. 46.---<em>Quis ex vobis arguet me de peccato,
sicut ego arguo vos, vestrumque patrem de peccato
et mendacio? Ecce qualis est mansuetudo Christi.</em>
«
<br>@ <nobr><sub></sub></nobr> Ex S. Greg. hom. 18, num. 1. Relaxare peccata venerat, et dicebat: <em>Quis ex
vobis arguet me de peccato? Non dedignatur ex ratione
ostendere se peccatorem non esse, qui ex virtute
divinitatis poterat peccatores justificare.</em>» Interrogat
eos quare veritatem non velint credere dicentem:
<em>Si veritatem locutus sum vobis, quare non
creditis mihi, nisi quia filii diaboli estis, et non veritatis;</em>
<nobr><sub></sub></nobr> filii diaboli non natura, sed imitatione?
Reddiditque [<em>Al.,</em> retulitque] causam cur veritati
non crederent, cum dicit: <strong>(VERS. 47.)</strong> «
<br>@ <nobr><sub></sub></nobr> Ex S. Aug., tract. XLII, num. 15, 16. <em>Ideo vos non
auditis, quia ex Deo non estis.</em> Iterum noli attendere
naturam, sed vitium. Sic sunt isti ex Deo, et non sunt
ex Deo, natura ex Deo, vitio non ex Deo. Natura
vero bona quae ex Deo est, peccavit voluntate, credendo
quod diabolus persuasit, et vitiata est: ideo medicum
quaerat, quia sana non est. Agnoscatur natura
unde Creator laudetur; agnoscatur vitium propter
quod medicus advocetur. Terribile est quod subdit:»
«
<br>@ <nobr><sub></sub></nobr> Ex S. Greg. loc. cit. num. 2. <em>Qui est ex Deo, verba Dei audit:</em> propterea vos
non auditis, quia ex Deo non estis. Si enim ipse verba
Dei audit qui ex Deo est, et audire verba ejus non
potest quisquis ex illo non est, interroget se unusquisque
<nobr><sub></sub></nobr> si verba Dei in aure cordis percipit, et intelligit
unde sit. Coelestem patriam desiderare Veritas
jubet, carnis desideria conteri, mundi gloriam
declinare, aliena non rapere, propria largiri. Penset
ergo apud se unusquisque vestrum si haec vox Dei in
cordis ejus aure convaluit, et quia [jam] ex Deo sit,
agnoscit. Dixerunt ergo Judaei: <strong>(VERS. 48.)</strong> <em>Nonne
bene dicimus nos, quia Samaritanus es tu, et daemonium
habes? Accepta autem tanta contumelia, quid
Dominus respondeat, audiamus:</em> <strong>(VERS. 49.)</strong> <em>Ego
daemonium non habeo, sed honorifico Patrem meum,
et vos inhonoratis me.</em> Quia enim Samaritanus interpretatur
custos, et ipse veraciter custos est, de quo
Psalmista ait: <em>Nisi Dominus custodierit civitatem, in
vanum vigilant, qui custodiunt eam</em> <strong>(Psalm. CXXVI, 1)</strong>.
<nobr><sub></sub></nobr> Et cui per Isaiam: <em>Custos quid de nocte? custos quid
de nocte</em> <strong>(Isai. XXI, 11)</strong>? Respondere noluit Dominus,
Samaritanus non sum; sed <em>ego daemonium non
habeo.</em> Duo quippe ei illata fuerant, unum negavit,
et aliud tacendo consensit. Custos namque humani
generis venerat; et si Samaritanum se non esse
diceret, esse se custodem negaret. Sed tacuit quod
recognovit, et patienter repulit quod dictum fallaciter
audivit, dicens: <em>Ego daemonium non habeo.</em> Hic
vero in semetipso nobis Dominus patientiae praebuit
exemplum; quia si respondere voluisset Judaeis, Vos
daemonium habetis, verum utique dixisset: quia nisi
impleti daemonio, tam perverse [<em>Greg.,</em> tam perversa]
de Deo loqui non possent. Sed accepta injuria, etiam
quod verum erat dicere Veritas noluit, ne non dixisse
<nobr><sub></sub></nobr> veritatem, sed provocatus contumeliam reddidisse
videretur. Ex qua re, quid vobis innuitur, nisi
ut eo tempore, quo a proximis ex falsitate contumelias
accipimus, eorum etiam vera mala taceamus,
ne ministerium justae correptionis in arma vertamus
furoris? Sed quid nobis ad ista faciendum sit, adhuc
exemplo nos admonet, cum subjungit: <strong>(VERS. 50.)</strong>
<em>Ego</em> non quaero gloriam meam, est qui {556} <em>quaerat
et judicet.</em> Scimus certe quod scriptum est, quia
<em>Pater omne judicium dedit Filio</em> <strong>(Joan. V, 22)</strong>: et
tamen ecce idem Filius injurias accipiens, gloriam
suam non quaerit. Illatas contumelias Patris judicio
<nobr><sub></sub></nobr> reservat, ut nobis profecto insinuet quantum nos
esse patientes debemus, dum adhuc se ulcisci non
vult et ipse qui judicat. Cum vero malorum perversitas
crescit, non solum frangi praedicatio non debet,
sed etiam augeri. Quod suo Dominus exemplo nos
admonet, qui postquam habere daemonium dictus
est, praedicationis suae beneficia largius impendit
dicens: <strong>(VERS. 51.)</strong> <em>Amen, amen dico vobis:</em> si quis
sermonem meum servaverit, mortem non videbit in
aeternum. Sed sicut bonis necesse est ut meliores
etiam per contumelias existant, ita semper reprobi
de beneficio pejores fiunt. Nam accepta praedicatione,
iterum dicunt: <strong>(VERS. 52.)</strong> <em>Nunc cognovimus
quia daemonium habes.</em> Quia enim aeternae morti inhaeserant,
et eamdem mortem cui inhaeserant, non
<nobr><sub></sub></nobr> videbant, dum solam mortis carnem [<em>Al.,</em> mortem
carnis] aspicerent, in veritatis sermone caligabant,
dicentes: <em>Abraham mortuus est, et prophetae, et tu
dicis:</em> Si quis sermonem meum servaverit, mortem
non gustabit in aeternum. Unde et ipsi veritati eumdem
Abraham et prophetas quasi venerantes praeferunt.
Sed aperta nobis ratio ostenditur, quia qui
Deum nesciunt, Dei quoque famulos false venerantur.»
<em>Vos,</em> inquit, <em>dicitis:</em> Daemonium habes. Ego
vos ad vitam voco: servate sermonem meum, et
non moriemini. Illi audiebant, <em>mortem non videbit in
aeternum, qui servaverit sermonem meum, et irascebantur,
quia jam mortui erant illa morte quae vitanda
erat.</em> Nam illam mortem vitare non potuerunt,
qua mortuus est Abraham, et prophetae, id est, carnis
<nobr><sub></sub></nobr> mortem; nam Abraham spiritu vivebat: et ideo
de eo ipsa Veritas ait alio loco: <em>Non est Deus mortuorum,
sed vivorum.</em> 
<br>@ <nobr><sub></sub></nobr> Vide S. Aug., tract. XLIII, num. 13, 15. Quid est quod dicit, <em>mortem
non videbit in aeternum?</em> <strong>(Matth. XXII.)</strong> Id est, mortem
damnationis cum diabolo et angelis ejus. Nam
ista mors corporis, migratio quaedam est sanctis ad
meliorem vitam: impiis vero ad poenas perpetuas,
quas hic mortis nomine Veritas designare voluit.
Sed ista morte, quam Dominus voluit intelligi, nec
Abraham mortuus est, nec prophetae mortui sunt.
Illi enim mortui sunt, et vivunt, isti vivebant, et
mortui erant.
</p><p>VERS. 53.---«<em>Quem teipsum facis, inquiunt,</em> ut
dicas, <em>mortem non videbit in aeternum, qui servaverit
sermonem meum;</em> cum scias et Abraham mortuum
<nobr><sub></sub></nobr> et prophetas mortuos? Respondit Jesus: <strong>(VERS. 54.)</strong>
<em>Si ego glorifico meipsum, gloria mea nihil est.</em> Est
Pater meus, qui glorificat me. Hoc ait propter illud
quod dixerunt: <em>Quem teipsum facis? Refert enim
gloriam suam ad Patrem, de quo est quod Deus est.</em>
Dicit Patrem suum Dominus Jesus Christus, quem
illi dicebant Deum suum, et non cognoverunt; si
enim ipsum cognovissent, ejus Filium recepissent.
<strong>(VERS. 55.)</strong> <em>Ego</em> autem, inquit, <em>novi eum.</em> Secundum
carnem judicantibus, potuit et hinc arrogans videri,
quia dixit: <em>Ego novi eum.</em> Sed vide quid sequitur:
<nobr><sub></sub></nobr> <em>Si dixero, non novi eum, ero similis vobis mendax.</em>
Ergo arrogantia non ita vitatur, ut veritas relinquatur.
Sed scio eum, et sermonem ejus servo. Sermonem
Patris tanquam Filius loquebatur, et ipse erat
Verbum Patris quod hominibus loquebatur.
</p><p>VERS. 56.---«
<br>@ <nobr><sub></sub></nobr> S. Greg. loc. cit. num. 3, 4. Et notandum quod vidit eos Dominus
aperta sibi impugnatione resistere, et tamen
eis se iterata non desinit voce praedicare, dicens:
<em>Abraham pater vester exultavit, ut videret diem meum:</em>
et vidit, et gavisus est. Tunc quippe diem Domini
Abraham vidit, cum in figura summae Trinitatis tres
angelos hospitio recepit: quibus profecto susceptis,
sic tribus quasi uni locutus est, quia etsi in personis
numerus Trinitatis est, in natura unitas divinitatis
est. Sed carnales mentes audientium oculos a carne
<nobr><sub></sub></nobr> non sublevant; in eo solam carnis aetatem [<em>Al.,</em> sola
carnis aetate] pensant, dicentes. <strong>(VERS. 57.)</strong> <em>Quinquaginta
annos nondum habes, et Abraham vidisti?
Quos benigne Redemptor noster a carnis suae intuitu
submovet, et ad divinitatis contemplationem trahit
dicens:</em> <strong>(VERS. 58.)</strong> <em>Amen, amen dico vobis, antequam
Abraham fieret, ego sum.</em> Ante enim praeteriti
temporis est, <em>sum, praesentis.</em> Et quia praeteritum
tempus et futurum divinitas non habet, sed semper
esse habet, non ait: <em>Ante Abraham ego fui:</em> sed,
<em>ante Abraham ego sum.</em> Unde ad Moysen {557} dicitur:
<em>Ego sum, qui sum;</em> et, <em>dices filiis Israel:</em> Qui
est, misit me ad vos <strong>(Exod. III, 14)</strong>. <em>Ante</em> ergo vel <em>post
Abraham habuit, qui et accedere potuit per exhibitionem
praesentiae, et recedere per cursum vitae.</em>
<nobr><sub></sub></nobr> Veritas vero semper esse habet, quia ei quidquam
nec priore tempore incipitur, nec subsequenti terminatur.
Sed sustinere ista aeternitatis verba, mentes
infidelium non valentes, ad lapides currunt, et
quem intelligere non poterant, obruere quaerebant.
Quid autem contra furorem lapidantium Dominus
fecit, ostenditur cum protinus subinfertur: (VERS.
59.) <em>Jesus autem abscondit se, et exivit de templo.</em>
Mirum valde est, fratres charissimi, cur persecutores
suos Dominus sese abscondendo declinaverit, qui
si divinitatis suae potentiam exercere voluisset, tacito
nutu mentis in suis eos ictibus ligaret, aut in poena
mortis subitae obrueret. Sed quia pati venerat, exercere
judicium nolebat. Certe sub ipso passionis tempore,
et quantum poterat ostendit, et tamen hoc ad
<nobr><sub></sub></nobr> quod venerat, pertulit. Nam cum persecutoribus
suis se quaerentibus diceret: <em>Ego sum, sola hac voce
eorum superbiam perculit, et omnes in terram stravit</em>
 <strong>(Joan. XVIII, 6)</strong>. Qui ergo hoc in loco potuit manus
lapidantium non se abscondendo evadere, cur
abscondit se, nisi quod homo inter homines factus
Redemptor noster, alia nobis verbo loquitur, alia
exemplo? Quid autem nobis hoc exemplo loquitur,
nisi, ut etiam cum resistere possumus, iram superbientium
humiliter declinemus
<br>@ <nobr><sub></sub></nobr> Hucusque S. Gregorius.?»
</p><p>LIBER QUINTUS. 
</p><p>
</p><h4>CAPUT XXIV.</h4>
<em>Caeco a nativitate illuminato, multaque Pharisaeis
anxietate turbatis, mundi lucem se dicit.</em> Postea
cognitus ab illuminato caeco adoratur.<nobr><sub></sub></nobr> 
<h4>CAPUT IX, VERS. 1.---Postquam exiisset Dominus de
templo Judaeorum, quid fecisset in populo gentium, imo
totius humani generis, audiamus.</h4> Sequitur enim evangelista,
et dicit: <em>Praeteriens vidit hominem caecum a nativitate.</em>
«
<br>@ <nobr><sub></sub></nobr> Ex S. Aug., tract. XLIV, num. 1-17. Ea quippe quae fecit Dominus noster Jesus
Christus stupenda atque miranda, et opera et verba
sunt: opera, quia facta sunt, verba, quia signa sunt.
Si ergo quid significet hoc quod factum est, cogitemus,
genus humanum est iste caecus: haec enim
caecitas contigit in primo homine per peccatum, de
quo omnes originem duximus, non solum mortis,
<nobr><sub></sub></nobr> sed etiam iniquitatis. Si enim caecitas est infidelitas
et illuminatio fides; quem fidelem, quando venit,
Christus invenit?» Ideo evangelista de Christo dicit:
<em>Et praeteriens.</em> Sic praeteriit enim Christus, et non in
via peccatorum nostrorum stetit; sicut in quadam
parabola ipse Dominus ait: <em>Venit enim Samaritanus
secus viam</em> <strong>(Luc. X, 33)</strong>, qui venit sanare vulneratum
semivivum: praeteriit caecum illuminare [<em>Apud
Bedam, praeteriens caecum illuminat</em>], qui vulneratus
in parabola dicitur, hic in re gesta caecus illuminatur.
«<em>Vidit</em> ergo <em>hominem caecum, non utcunque caecum,</em>
sed caecum <em>a nativitate.</em>» Omnes enim homines praeter
illum solum qui ex virgine natus est, originali
peccato caeci, id est, cum peccato nati sunt, quod ex
radice peccatrice primi parentes traxerunt. <strong>(VERS. 2.)</strong>
<nobr><sub></sub></nobr> <em>Interrogaverunt eum discipuli ejus:</em> «Rabbi. Scis [<em>Ms.,</em>
scitis], quia <em>Rabbi magister est.</em> Magistrum appellabant,
quia discere desiderabant. Quaestionem quippe
Domino proposuerunt, tanquam magistro:
<p>VERS. 3.---<em>Quis peccavit, hic aut parentes ejus, ut
caecus nasceretur? Respondit Jesus:</em> Neque hic peccavit,
neque parentes ejus [ut caecus nasceretur]. Quid
est quod dixit? Si nullus homo sine peccato, nunquid
parentes hujus caeci sine peccato erant? Nunquid
ipse sine peccato originali natus erat, vel vivendo
nihil addiderat? Si ergo et parentes ejus habuerunt
peccatum, et iste habuit peccatum, quare Dominus
dixit, <em>Neque hic peccavit, neque parentes ejus, nisi
ad rem respondit, de qua interrogatus est,</em> cur caecus
<nobr><sub></sub></nobr> nasceretur? Habebant {558} enim peccatum parentes
ejus, sed non ipso peccato factum est ut caecus
nasceretur. Si ergo non peccato parentum factum
est ut caecus nasceretur, quare caecus natus est?
Audi magistrum docentem: quaerit credentem, ut
faciat intelligentem. Ipse causam dicit quare sit ille
caecus natus: <em>Neque</em> hic peccavit, inquit, <em>neque parentes
ejus, sed ut manifestentur opera Dei in illo.</em>» Non
solum quid in hoc tantummodo caeco acturus sim,
sed ut manifestetur quid in caecitate totius humani
<nobr><sub></sub></nobr> generis per me agendum sit. [Deinde secutus adjunxit]:
<em>Me oportet operari opera ejus qui misit me, donec dies
est.</em> «Memento quomodo universam gloriam illi dat de
quo est; quia ille habet Filium qui de illo sit, ipse non
habet de quo sit.» Quae sunt opera Domini propter
quae venit Filius Dei in mundum, nisi caecitatem humani
generis illuminare, vulnerata quaeque sanare,
perdita requirere, deformia reformare? Sed quid est
quod dixit? <strong>(VERS. 4.)</strong> <em>Me oportet operari opera ejus
qui misit me, donec dies est.</em> Venit enim nox, quando
nemo potest operari. «Constat expressum ac definitum
diem commemorasse Dominum in hoc loco seipsum,
id est, lumen mundi. <strong>(VERS. 5)</strong> <em>Quandiu, inquit,</em>
<em>sum in hoc mundo, lumen sum mundi.</em> Ergo ipse
operatur. Quandiu est autem in hoc mundo? Putamus,
<nobr><sub></sub></nobr> fratres, eum fuisse hic tunc, et modo non hic
esse? Si hoc putamus, jam ergo post ascensum Domini
facta est nox ista metuenda, ubi nemo possit
operari.» Si post ascensionem facta est nox ista,
quid est, quod ait discipulis suis ascendens in coelum:
<em>Ecce ego vobiscum sum omnibus diebus usque ad consummationem
saeculi</em> <strong>(Matth. XXVIII, 20)</strong>? Qui tunc
corporali praesentia fuit in mundo, nunc divina potentia
praesens est ubique in mundo. Audivimus
diem, audiamus quae sit nox ista. «Quid igitur?
Quid dicemus de nocte ista? Quando erit, quando
nemo poterit operari? Nox ista impiorum erit; nox
ista eorum erit, quibus in fine dicetur: <em>Ite in ignem
aeternum, qui paratus est diabolo et angelis ejus</em>
 <strong>(Matth. XXV, 41)</strong>. Sed et nox dicta est, non flamma,
<nobr><sub></sub></nobr> non ignis. Audi, quia et nox est. De quodam servo dicitur:
<em>Ligate illi manus et pedes, et projicite eum in tenebras
exteriores</em> <strong>(Matth. XXII, 13)</strong>. Operetur ergo homo
[<em>Aug.</em> add. dum vivit], ne illa nocte praeveniatur, ubi
nemo possit operari. Modo est ut operetur fides per dilectionem;
et si modo operamur, hic est dies, hic est
Christus. Audi promittentem, et ne arbitreris absentem:
<em>Ecce ego vobiscum sum omnibus diebus usque
ad consummationem saeculi.</em> Ibi enim erit nox ubi
nemo possit operari, sed recipere quod operatus est.
Aliud est tempus operationis, aliud receptionis: reddet
enim unicuique secundum opera sua.» Audiamus
sollicita mente Apostolum exhortantem nos operari,
dum tempus habemus. Dicit enim: <em>Dum tempus habemus,
operemur bonum ad omnes</em> <strong>(Galat. VI, 10)</strong>.
<nobr><sub></sub></nobr> Quid enim Christus dixerit, admonendo bonos, terrendo
malos, audivimus; sed videamus quid fecerit.
(VERS. 6, 7.) <em>Haec cum dixisset, exspuit in terram, et
fecit lutum ex sputo, et linivit lutum super oculos ejus,
et dixit ei:</em> Vade et lava in natatoria Siloe, quod interpretatur
missus. Quid fecit Dominus, perspicuum
est. Illuminatio facta est in caeco, sed magnum mysterium
commendatur in humano genere. «Exspuit
in terram, de saliva lutum fecit, quia Verbum caro
<nobr><sub></sub></nobr> factum est. Et unxit oculos caeci. Inunctus erat, et
nondum videbat. Mittit illum ad piscinam, quae vocatur
Siloe. Pertinuit autem ad evangelistam commendare
nobis nomen hujus piscinae, et ait: <em>Quod
interpretatur missus.</em> Jam quis est missus, agnoscitis:
nisi enim ille fuisset missus, nemo nostrum fuisset
ab iniquitate dimissus. Lavit ergo oculos in ea piscina,
quae interpretatur <em>missus, baptizatus est in
Christo.</em> Si ergo quando eum in se ipso quodammodo
baptizavit, tunc illuminavit, quando inunxit, fortasse
catechumenum fecit. Potest quidem aliter atque
aliter tanti sacramenti exponi et pertractari profunditas;
sed hoc sufficiat charitati vestrae.» Ungitur
catechumenus, id est, docetur ut credat in Christum;
mittitur ad piscinam baptismi, ut illuminetur, ut
<nobr><sub></sub></nobr> lumen verum agnoscat, ut remissionem peccatorum
accipiat, ut ex filio irae efficiatur filius Dei, illuminatusque
veniat praedicare Christum.
</p><p>{559} VERS. 8, 9.---<em>Itaque vicini, et qui videbant
eum prius, quia mendicus erat, dicebant:</em> Nonne hic
est qui sedebat et mendicabat? Alii dicebant, quia hic
est: alii autem nequaquam, sed similis est ejus.
«Aperti oculi vultum mutaverant. <em>Ille dicebat, quia
ego sum.</em> Vox grata, ne damnaretur ingrata. (VERS.
10, 11.) <em>Dicebant ergo ei:</em> Quomodo aperti sunt
oculi tui? Respondit: Ille homo qui dicitur Jesus
[Ms., <em>Christus</em>] lutum fecit, et unxit oculos meos, et
dixit mihi: Vade ad natatoriam Siloe, et lava. Et
abii, et lavi, et vidi. Ecce annuntiator factus est gratiae;
ecce evangelizat, confitetur videns. Caecus
<nobr><sub></sub></nobr> illum confitebatur, et cor impiorum ringebatur [<em>Al.,</em>
stringebatur; <em>Aug.</em> frangebatur], quia non habebant
in corde quod ille jam habebat in facie. <strong>(VERS. 12.)</strong>
<em>Dixerunt ei:</em> Ubi est ille? Ait: Nescio. In his verbis
animus ipsius adhuc inuncto similis erat nondum
videnti. Sed ponamus, fratres, tanquam
illam unctionem in animo habuerit. Et praedicat,
et nescit quem praedicat. (VERS. 13, 15.) «<em>Adducunt
eum ad Pharisaeos, qui caecus fuerat.</em> Erat
autem sabbatum, quando lutum fecit Jesus, et aperuit
oculos ejus. Iterum ergo interrogabant eum Pharisaei,
quomodo vidisset? Ille autem dixit: Lutum posuit
super oculos meos, et lavi, et video. Dicebant ergo ex
Pharisaeis quidam. Non omnes, sed quidam: jam
enim inungebantur quidam. Quid ergo dicebant,
<nobr><sub></sub></nobr> nec videntes nec uncti? <strong>(VERS. 16.)</strong> <em>Non est iste
homo a Deo, qui sabbatum non custodit.</em> Ipse potius
custodiebat qui sine peccato erat. Sabbatum enim
spiritale hoc est, non habere peccatum. Denique,
fratres, hoc admonet Deus quando commendat sabbatum:
<em>Omne opus servile non facietis</em> <strong>(Levit. XXIII,
8)</strong>. Haec sunt verba Dei sabbatum commendantis:
<em>Omne opus servile non facietis.</em> Jam superiores lectiones
interrogate, quid [<em>Ms.,</em> quod] sit opus servile,
et Dominum audite: <em>Omnis, qui facit peccatum,
servus est peccati</em> <strong>(Joan. VIII, 34)</strong>. Sed isti nec
videntes, ut dixi, nec inuncti, sabbatum carnaliter
observabant, spiritaliter violabant. <em>Alii dicebant:</em>
Quomodo potest homo peccator haec signa facere?
<nobr><sub></sub></nobr> Ecce sunt inuncti. <em>Et schisma erat in eis.</em> Dies ille
divisus erat [<em>Aug.,</em> diviserat] inter lucem et tenebras.
</p><p>VERS. 17.---<em>Dicunt ergo caeco iterum:</em> Tu quid
dicis de eo qui aperuit oculos tuos? Quid de illo sentis?
Quid existimas? Quid judicas? Quaerebant
quemadmodum homini calumniarentur, ut de synagoga
pelleretur, sed a Christo inveniretur. Sed ille
constanter quod sentiebat, expressit. Ait enim:
<em>Quia propheta est.</em> Adhuc quidem inunctus in corde,
nondum Dei Filium confitetur, nec mentitur tamen.
Ipse Dominus de seipso ait: <em>Non est propheta sine
honore, nisi in patria sua</em> <strong>(Matth. XIII, 57)</strong>.
</p><p>VERS. 18.---«<em>Non crediderunt ergo Judaei de illo,
quia caecus fuisset </em>[et vidisset], donec vocaverunt parentes
ejus qui viderat. Id est, qui caecus erat et viderat.
<nobr><sub></sub></nobr> (VERS. 19, 20, 21.) <em>Et interrogaverunt eos, dicentes:</em>
Hic est filius vester, quem vos dicitis quia
caecus natus est? Quomodo ergo nunc videt? Responderunt
eis parentes ejus, et dixerunt: Scimus
quia hic est filius noster, et quia caecus natus est.
Quomodo autem nunc videat, nescimus. Et dixerunt:
Ipsum interrogate: aetatem habet, ipse de se loquatur.
Scimus autem quia filius noster est; sed juste cogeremur
loqui pro infante, quia ipse pro se loqui non
posset; olim loquitur, modo videt; caecum a nativitate
novimus, loquentem olim scimus, videntem
modo videmus: ipsum interrogate, ut instruamini.
<strong>(VERS. 22.)</strong> <em>Haec dixerunt parentes ejus, quia timebant
Judaeos.</em> Jam enim conspiraverant Judaei, ut si quis
eum confiteretur Christum, extra synagogam fieret.
<nobr><sub></sub></nobr> Jam non erat malum extra synagogam fieri. Illi expellebant,
sed Christus excipiebat
</p><p>VERS. 23, 24.---<em>Propterea parentes ejus dixerunt:</em>
quia aetatem habet, ipsum interrogate. Vocaverunt
ergo rursum hominem qui fuerat caecus, et dixerunt
ei: Da gloriam Deo. «Quid est, <em>da gloriam Deo?
Nega quod accepisti.</em> Hoc plane non est Deo gloriam
dare, sed Deum potius blasphemare. <em>Da, inquiunt,</em>
<em>gloriam Deo.</em> Nos scimus quia hic homo peccator est.
(VERS. 25, 26.) <em>Dixit ergo ille:</em> Si peccator est, nescio;
unum scio, quia caecus cum essem, modo video.
Dixerunt ergo illi: Quid fecit, quomodo aperuit tibi
oculos? Et ille jam stomachans adversus duritiam
Judaeorum, et ex caeco videns, non ferens caecos,
respondit eis: <strong>(VERS. 27)</strong> <em>Dixi vobis jam, et audistis:</em>
<nobr><sub></sub></nobr> quid iterum vultis audire? Nunquid et vos vultis discipuli
ejus fieri? Quid est, <em>Nunquid et vos, nisi quia
ego jam sum?</em> <em>Nunquid et vos vultis? Jam video,
{560} sed non video vos videre </em>[<em>Aug.,</em> sed non invideo].
<strong>(VERS. 28.)</strong> «<em>Maledixerunt ei, et dixerunt:</em> Tu
discipulus ejus sis. Tale maledictum super nos et
super filios nostros. Maledictum est enim si cor discutias,
non si verba perpendas. <strong>(VERS. 29.)</strong> <em>Nos
autem Moysi discipuli sumus.</em> Nos scimus quia Moysi
locutus est Deus. Utinam sciretis, quia Moysi locutus
est Deus; sic sciretis, quia per Moysen praedictus
[<em>Aug.,</em> praedicatus] est Deus. Habetis enim Deum
dicentem: <em>Si crederetis Moysi, crederetis et mihi;</em> de
me enim scripsit <strong>(Joan. V, 46)</strong>. Itane sequimini servum,
<nobr><sub></sub></nobr> et dorsum ponitis contra Dominum? Sed nec servum
sequimini; nam per illum ad Dominum duceremini.
</p><p>VERS. 30, 31.---<em>Respondit ille homo, et dixit eis:</em>
In hoc mirabile est, quia vos nescitis unde sit, et aperuit
oculos meos. Scimus autem, quia peccatores Deus
non exaudit, sed qui [Ms., <em>si quis</em>] Dei cultor est, et
voluntatem ejus facit, hunc exaudit Deus. «Adhuc
inunctus loquitur. Nam et peccatores exaudit Deus.
Si enim peccatores Deus non exaudiret, frustra ille
publicanus oculos in terram dimittens, et pectus
suum percutiens diceret: <em>Domine, propitius esto mihi
peccatori</em> <strong>(Luc. XVIII, 13)</strong>. Et ista confessione meruit
justificationem, quomodo iste caecus illuminationem.»
Sed peccatoribus lavandum est cor poenitentiae
lacrymis, ut exaudiantur; et fiat [<em>Ms.,</em> et fiet] in
<nobr><sub></sub></nobr> corde illorum quod factum est in facie caeci hujus;
et sentiunt Deum illos exaudire, qui ut peccatores
salvaret venit in hunc mundum.
</p><p>VERS. 32, 33.---<em>A saeculo non est auditum, quia
aperuit quis oculos caeci nati.</em> Nisi esset hic a Deo,
non poterat facere quidquam. Libere constanterque
confessus est veritatem. Haec enim quae facta sunt a
Domino, a quo fierent nisi a Deo? Aut quando a
discipulis talia fierent, nisi in eis Dominus habitaret?
<strong>(VERS. 34.)</strong> «<em>Responderunt et dixerunt ei:</em> In peccatis
natus es totus. Quid est <em>totus? Cum oculis clausis.</em>
Sed qui aperuit oculos, salvat et totum: ipse dabit
in corde resurrectionem, qui in facie dedit illuminationem.
<em>In peccatis totus natus es, et tu doces nos? Et
ejecerunt eum foras.</em> Ipsi illum magistrum fecerant,
<nobr><sub></sub></nobr> ipsi ut discerent; toties interrogaverunt, et ingrati
docentem projecerunt. Sed ut dixi jamdudum, fratres,
illi pellunt, Dominus suscipit: magis enim,
quia expulsus est, Christianus factus est.» Certe
projectus est iste de synagoga. Audivit Jesus, et invenit
eum, et dixit ei: (VERS. 35, 36.) <em>Tu credis in
Filium Dei? Et ille:</em> Quis est, Domine, ut credam in
eum? Videbat, et non videbat, videbat oculis tantum,
sed corde adhuc non videbat. Ait illi Dominus:
<em>Et vidisti eum, quando illuminatus fuisti, hoc est
oculis;</em> <em>Et qui loquitur tecum, ipse est.</em> «Dum ergo
audivit Jesus, quia ejecerunt eum foras, et cum invenisset
eum, dixit ei: Tu credis in Filium Dei? Modo
lavat faciem cordis. <em>Respondit ille, et dixit, quasi
adhuc inunctus:</em> <em>Quis est, Domine,</em> ut credam in
<nobr><sub></sub></nobr> eum? <strong>(VERS. 37.)</strong> <em>Et dixit ei Jesus:</em> Et vidisti eum,
et qui loquitur tecum, ipse est. Tunc prostratus adoravit
eum. Tunc [<em>Al.,</em> Nunc] lavit faciem cordis. Denique
jam facie lota cordis, et mundata conscientia,
agnoscens illum non Filium hominis tantum, quod
ante crediderat, sed jam Filium Dei, quem videbat
[<em>Aug.,</em> Filium Dei, qui carnem susceperat], ait:
<strong>(VERS. 38.)</strong> <em>Credo, Domine.</em> Sed parum est dicere,
<em>credo.</em> Vis videre qualem credat? <em>Procidens adoravit
eum.</em>» Si Dominum Dei Filium non credidisset
quem videbat, nullatenus adorasset eum. Incumbite
ergo orationibus, peccatores, confitemini peccata
vestra, orate ut deleantur, orate ut minuantur,
<nobr><sub></sub></nobr> orate ut vobis proficientibus ipsa deficiant. Tamen
nolite desperare, et peccatores orate. Quis enim non
peccavit? A sacerdotibus incipe. Sacerdotibus dictum
est: <em>Prius offerte sacrificia pro peccatis vestris,
et sic pro populo</em> <strong>(Hebr. VII, 27)</strong>. Sequitur:
</p><p>VERS. 39.---<em>In judicium ego in hunc mundum
veni, ut qui non vident, videant, et qui vident, caeci
fiant.</em> Quid est, quod dicit, <em>In judicium ego in hunc
mundum veni, dum alio loco dicit:</em> <em>Non enim veni,
ut judicem mundum</em> <strong>(Joan. III, 17, 18)</strong>? nisi quia
aliud est judicium discretionis, aliud est judicium
damnationis, de quo ipse Dominus ait alibi: <em>Qui non
credit in me, jam judicatus est, id est, damnatus.</em> Hic
enim in hoc loco, sicut in sequentibus verbis patet,
judicium discretionis significat, dum ait: <em>Ut qui non</em>
<nobr><sub></sub></nobr> vident, videant, et qui vident, caeci fiant. «Quid est, <em>ut
qui non vident, videant? Qui se non videre confitentur,
et medicum quaerunt ut videant.</em> <em>Et qui vident,
caeci fiant.</em> Quid est, <em>qui vident, caeci fiant? Id est, qui
se putant videre, et medicum non quaerunt, sed in sua
caecitate {561} permanent </em>[<em>Aug.,</em> permaneant]. Ergo
istam discretionem vocavit judicium;» quia discernit
humiles a superbis, credentes a non credentibus, medicum
quaerentes ab eis qui medicum quaerere contemnunt.
O Domine, venisti, ut qui non vident, videant;
recte, quia lumen es; recte, quia dies es;
recte, quia de tenebris liberas homines. Hoc omnis
anima accipiat, hoc omnis anima intelligat, ut non
maneat in tenebris; sed illuminetur ab eo, <em>qui illuminat
omnem hominem venientem in hunc mundum.</em>
</p><p><nobr><sub></sub></nobr> VERS. 40.---Commoti sunt enim verbis istis quidam
ex Pharisaeis, et dixerunt ei: «<em>Nunquid et nos
caeci sumus? Audiant </em>[<em>Ms.,</em> audi jam] quid est quod
movebat: <em>Et qui vident, caeci fiant.</em>
</p><p>VERS. 41.---<em>Dixit eis Jesus:</em> Si caeci essetis, non
haberetis peccatum. Cum sit caecitas ipsa peccatum.
<em>Si caeci essetis, id est, si vos caecos adverteretis, et
ad medicum curreretis;</em> si ergo ita caeci essetis, <em>non
haberetis peccatum.</em> Nunc vero dicitis, quia videmus,
vestrum peccatum manet. Quare? Quia dicendo, <em>Videmus,
medicum non quaeritis, in caecitate vestra remanetis.</em>»
Sequitur:
</p><p>
</p><h4>CAPUT XXV.</h4>
<em>Qui non intrat per ostium in ovile ovium, furem esse,
ostiumque se et pastorem ovium, pro quibus se animam
positurum suam, et alias oves adducturum, ut
fiat unum ovile et unus pastor, dicit.</em> <nobr><sub></sub></nobr> 
<h4>CAPUT X. VERS. 1-6.</h4>---<em>Amen, amen dico vobis, qui
non intrat per ostium in ovile ovium, sed ascendit
aliunde, ille fur est, et latro;</em> [usque in eum locum]:
<em>Hoc proverbium dixit eis Jesus:</em> Illi autem non cognoverunt
quid loqueretur eis. «
<br>@ Ex sancto Augustino, tract. XLV in Joan., num. 2, 3, 5, 6, 8, 9, 14, 15. Propter Pharisaeorum
qui se videre jactabant cum caeci erant, venenatam,
et superbam, et insanabilem arrogantiam, Dominus
Jesus ista contexuit,» quae in hac parabola leguntur,
quam ipse illis non intelligentibus exponere dignatus
est; in qua nos salubriter, si advertamus, admonuit,
non gloriari in sapientia humana, non in morum dignitate,
<nobr><sub></sub></nobr> si humilitas fidei catholicae in Christum desit.
«Multi enim sunt pagani, qui secundum quamdam
vitae hujus consuetudinem dicuntur boni homines,
innocentes, et quasi observantes ea quae in lege
praecepta sunt; deferentes honorem parentibus suis,
non moechantes, non homicidium perpetrantes, non
furtum facientes, non falsum adversus quemquam
testimonium perhibentes; et caetera, quae in lege mandata
sunt, velut observant [<em>Ms.,</em> velut observantes],
et Christiani non sunt; et plerumque se jactant, quomodo
isti Pharisaei, dicentes: <em>Nunquid et nos caeci
sumus?» Sed haec omnia inaniter faciunt, quia non
intrant per ostium, sed aliunde, tumido fastu quasi
per se ipsos ascendere quaerunt.</em> «Quapropter Dominus
similitudinem proposuit de grege suo, et de ostio
<nobr><sub></sub></nobr> quo intratur ad ovile.» Quid enim prodest vana jactantium
de bene vivendo inflatio, dum ad finem perpetualiter
bene vivendo vita eorum non perveniat?
«Ad hoc enim debet unicuique prodesse bene vivere,
ut detur illi semper bene vivere; nam si cui non
datur semper bene vivere, quid prodest ei bene vivere
ad tempus? Igitur nec bene vivere dicendi sunt, qui
finem bene vivendi vel caecitate nesciunt, vel inflatione
contemnunt. Non est autem cuiquam spes vera
et certa semper vivendi, nisi agnoscat vitam quae est
Christus, et per januam intret in ovile.» Sunt enim
quidam homines qui in suis gloriantur moribus, et
alios post se trahere quaerunt, non de Christi praeceptis
instruentes suos sectatores, sed suis exemplis
<nobr><sub></sub></nobr> vivere eos suadentes, de quibus alio loco ipsa Veritas
ait: <em>Docentes doctrinas hominum</em> <strong>(Matth. XV, 9)</strong>, et
mandata Dei contemnentes. «Hi per aliam partem
ascendere quaerunt, rapere et occidere; non ut pastor,
salvare atque conservare.» De talibus hic dictum
est: <em>Sed ascendit aliunde, ille fur est, et latro.</em> Non
solum vero tales inveniuntur doctores inter eos qui
sine nomine Christi sunt, sicut multi philosophorum
qui suam sapientiam buccis crepantibus ventilabant,
et vitam beatam [suis] sectatoribus promiserunt;
verum etiam plurimi {562} qui Christiano nomine
censebantur, et illuminatos a Christo se esse jactabant,
fingentes sibi nova quaeque nomina de Christo,
et fidei catholicae contraria, sicut innumerabiles haeretici
faciebant, aestimantes se falso nomine per
<nobr><sub></sub></nobr> januam, quae Christus est, intrare. «Sabellius dicit:
Qui Filius est, ipse est Pater: sed Filius [<em>Aug.,</em> si
Filius] non est Pater. Non intrat per ostium, qui
Filium dicit Patrem. Arianus [<em>Ms.,</em> Arius] dicit:
Aliud est Pater, aliud Filius. Recte diceret, si diceret
alius, non aliud. Quando enim dicit aliud, ei contradicit
a quo audit: <em>Ego et Pater unum sumus</em> <strong>(Joan. X,
30)</strong>. Nec ipse ergo intrat per ostium: praedicat enim
Christum qualem sibi pingit [<em>Aug.,</em> fingit], non qualem
veritas habet [<em>Aug.,</em> dicit]. Photinus dicit:
Christus homo tantum est, non Deus. Nec ipse intrat
per ostium, quia Christus et homo et Deus est.»
Huic enim nova haeresis quae nostris temporibus orta
est, consentire videtur affirmando et praedicando:
Christus, sicut quilibet sanctus, nuncupativus Deus
<nobr><sub></sub></nobr> est, et non verus. «Quid est opus multa percurrere?
et multa vana haeresum dinumerare? Hoc tenete; in
ovili Christi Ecclesiam catholicam esse, credite [<em>Aug.,</em>
Hoc tenete, ovile Christi esse catholicam Ecclesiam].
Quicunque vult intrare ad ovile, per ostium intret, id
est, per Christum intret, et Christum verum Deum,
et verum Filium Dei praedicet. Non solum Christum
praedicet, sed Christi gloriam quaerat, non suam:
nam multi quaerendo gloriam suam, oves Christi
sparserunt potius quam congregaverunt. Humilis est
enim janua Christus Dominus Deus noster: qui intrat
per hanc januam, oportet humiliet se, ut sano
capite possit intrare.» Hi sunt qui vocem veri pastoris
audiunt; hi sunt quos proprias oves nominatim
verus pastor vocat. De his dictum est: <em>Gaudete et</em>
<nobr><sub></sub></nobr> exsultate, quoniam nomina vestra scripta sunt in coelis
<strong>(Luc. X, 20)</strong>. Hinc enim eas vocat nominatim. «Et
quis eas alius emittit, nisi qui earum peccata dimittit,
ut eum sequi duris liberatae vinculis possint? Et quis
eas praecessit, quo eum sequantur, nisi qui resurgens
a mortuis jam non moritur, et mors illi ultra non
dominabitur <strong>(Rom. VI, 9)</strong>?» Has vero educit a fide
ad speciem, et ante istas vadit, quia prior omnium
ascendit in coelum: et quae sunt oves suae, illum sequuntur,
quia sciunt vocem doctrinae ejus; alienos
vero doctores non sequuntur, sed fugiunt ab eis, quia
non noverunt vocem, id est, doctrinam alienorum.
Sed loquente Domino Jesu non intellexerunt qui audierunt.
Incrassatum enim habuerunt cor, et graviter
audierunt. «Nominat ostium, nominat ovile, nominat
<nobr><sub></sub></nobr> oves: commendat haec omnia, sed nondum exponit.
Legamus ergo, quia venturus est ad ea verba, in
quibus nobis aliqua, quae dixit, dignetur exponere:
ex quorum expositione dabit nobis fortasse [etiam]
illa quae non exposuit intelligere. Pascit enim manifestis,
exercet obscuris. «Audiamus exponentem,
qui audivimus proponentem.
<p>VERS. 7.---<em>Dicit ergo eis iterum Jesus:</em> Amen,
amen dico vobis, quia ego sum ostium ovium. Ecce
ipsum ostium quod clausum posuerat, aperuit. Ipse
est ostium: agnovimus, intremus, ut nos intrasse gaudeamus.
<strong>(VERS. 8.)</strong> <em>Omnes, quotquot venerunt, fures sunt
et latrones.</em> Quid est hoc, Domine, <em>Omnes, quotquot
venerunt? Quid enim, tu non venisti? Sed intellige:</em>
<em>Omnes, quotquot venerunt, dixit </em>[<em>Aug.,</em> dixi], utique
<nobr><sub></sub></nobr> praeter me. Recolamus ergo. Ante adventum ipsius
venerunt prophetae: nunquid fures fuerunt et latrones?
Absit. Non praeter illum venerunt, sed cum illo
venerunt. Venturus praecones mittebat, sed eorum
corda quos miserat, possidebat. Cum illo ergo venerunt,
quia cum verbo Dei venerunt. <em>Ego sum, inquit,</em>
<em>via, veritas et vita</em> <strong>(Joan. XIV, 6)</strong>. Ipse est veritas;
cum illo venerunt, quia veraces fuerunt et veritatem
praedicaverunt. Quotquot autem praeter illum venerunt,
fures fuerunt et latrones.» Per se venerunt,
quia per eum missi non fuerunt, dicente Apostolo:
<em>Quomodo praedicabunt, nisi mittantur</em> <strong>(Rom. X, 15)</strong>?
Et qui [<em>Ms.,</em> quia] per se venerunt, et non sunt ab eo
missi, fures sunt et latrones. Nam ante adventum
<nobr><sub></sub></nobr> Christi falsi fuerunt in populo Dei prophetae, falsi
doctores. Sicut post adventum illius sub nomine Christiano,
quamplurimi falsi fuerunt doctores, nec doctores,
sed seductores; non praedicatores, sed falsi
praedicatores [<em>Ms.,</em> sed praedatores], latrocinia exercentes,
non sanae doctrinae inhaerentes. De quibus
dictum est: <em>Fures sunt et latrones, id est, ad furandum
{563} et occidendum venerunt.</em> Sed non audierunt
eos illae quae verae sunt oves, non sub pelle ovina
lupinum cor abscondentes. Igitur qui ante adventum
Christi praedicaverunt, eodem spiritu praedicaverunt
quo apostoli et sancti doctores, qui post adventum
Christi veritatis viam mundo ostenderunt. «Quotquot
autem illo tempore crediderunt vel Abraham, vel
Isaac, vel Jacob, vel Moysi, vel aliis patriarchis,
<nobr><sub></sub></nobr> aliisque prophetis Christum praenuntiantibus, oves
erant, et Christum audierunt: non alienam vocem,
sed ipsius Christi audierunt. Nam judex clamat in
praecone, dum praeco judicem annuntiat venturum.
Alii sunt ergo quos non audierunt oves, in quibus non
erat vox Christi, errantes, falsa dicentes, inania garrientes,
vana fingentes, miseros seducentes,» sicut
pseudoprophetae, sicut Scribae et Pharisaei temporibus
ipsius Domini. Hi sunt qui venerunt per se, et
non sunt a judice missi. His vero cum doctrinis suis
procul expulsis, videamus quo nos pastor bonus vocat.
Dicit enim: <strong>(VERS. 9.)</strong> <em>Ego sum ostium:</em> per me
si quis introierit, salvabitur, et ingredietur, et egredietur,
et pascua inveniet. «Et hoc evidenter ostendit
non solum pastorem, sed etiam oves intrare per
<nobr><sub></sub></nobr> ostium. Sed quid est, <em>ingredietur et egredietur, et
pascua inveniet? Ingredi quippe in Ecclesiam per
ostium Christum, valde bonum est:</em> exire autem de
Ecclesia, sicut ait ipse Joannes evangelista in epistola
sua: <em>Ex nobis exierunt, sed non erant ex nobis</em>
 <strong>(I Joan. II, 20)</strong>; non est utique bonum. Talis ergo
egressus non posset a bono pastore laudari, ut diceret:
<em>Et ingredietur et egredietur, et pascua inveniet.</em>
Est ergo aliquis non solum ingressus, verum etiam
egressus bonus per ostium bonum, quod est Christus.
Sed quis est ille laudabilis et beatus egressus? Possim
quidem dicere ingredi nos, quando interius aliquid
cogitamus: egredi autem, quando exterius aliquid
operamur; et quoniam, sicut dicit Apostolus,
<em>per fidem habitat Christus in cordibus nostris</em> (Ephes.
<nobr><sub></sub></nobr> III, 17), ingredi per Christum, esset secundum ipsam
fidem cogitare; egredi autem per Christum, secundum
ipsam fidem etiam foris, id est, coram hominibus
operari. Unde et in Psalmo dicitur: <em>Exiet homo
ad opus suum</em> <strong>(Psalm. CIII, 23)</strong>. Et ipse Dominus dicit:
<em>Luceant opera vestra coram hominibus</em> <strong>(Matth. V,
16)</strong>. Sed plus me delectat quod ipsa Veritas tanquam
pastor bonus, et ideo doctor bonus, quodammodo nos
admonuit: secundum quem modum intelligere debeamus,
quod ait: <em>Ingredietur, et egredietur et pascua
inveniet.</em> Tunc [<em>Aug.,</em> Cum] secutus adjunxit:
<nobr><sub></sub></nobr> <strong>(VERS. 10.)</strong> <em>Fur non venit, nisi ut furetur et mactet,
et perdat.</em> Ego veni, ut vitam habeant, et abundantius
habeant. Videtur enim dixisse, ut vitam habeant ingredientes
[<em>In Aug.</em> add.: et abundantius habeant
egredientes]: non autem potest quisque per ostium,
id est, per Christum egredi ad aeternam vitam, quae
erit in specie, nisi per ipsum ostium, hoc est, per
eumdem Christum, in Ecclesiam ejus, quae est ovile
ejus, intraverit ad vitam temporalem quae est in fide
[<em>Al.,</em> in finem]. Ideo ait: <em>Ego veni, ut vitam habeant,
hoc est, fidem quae per dilectionem operatur</em> <strong>(Gal. V,
6)</strong>, per quam fidem in ovile ingrediuntur, ut vivant,
quia <em>justus ex fide vivit</em> <strong>(Habac. II, 4)</strong>; <em>et abundantius
habeant, qui perseverando usque in finem, per illud
ostium, id est, per fidem Christi egrediuntur;</em> quoniam
<nobr><sub></sub></nobr> veri fideles moriuntur, et abundantius habebunt
vitam, veniendo quo pastor ille praecessit, ubi
nunquam deinde moriantur. Quamvis ergo et hic in
ipso ovili non desint pascua [<em>Ms.,</em> pascuae], quoniam
ad utrumque possumus intelligere quod dictum est:
<em>Et pascua </em>[Ms., <em>pascuam, et ita porro</em>] <em>inveniet, id est,
et ad ingressum et ad egressum:</em> tamen vere pascua
invenient, ubi saturentur qui esuriunt et sitiunt justitiam
<strong>(Matth. V, 6)</strong>. Qualem [<em>Ms.,</em> Talem] pascuam
invenit, cui dictum est, <em>«hodie mecum eris in paradiso»</em>
 <strong>(Luc. XXIII, 43)</strong>. Sequitur de boni pastoris perfectione
sententia Domini, et de mali pastoris fuga
quem mercenarium nominat.
</p><p>VERS. 11, 12.---<em>Ego sum pastor bonus, inquit.</em>
<em>Pastor bonus animam suam ponit pro ovibus suis.</em> Mercenarius
<nobr><sub></sub></nobr> autem fugit, quia mercenarius est, et non pertinet
ad eum de ovibus. «
<br>@ <nobr><sub></sub></nobr> Ex S. Aug., tract. XLVI, num. 1, 2, 4. Loquens Dominus Jesus
ovibus suis, et praesentibus et futuris, quae tunc aderant,
qui erant [<em>Ms.,</em> aderant] ibi. Jam [in praesentia]
oves ejus erant, quae futurae erant oves ejus
<br>@ <nobr><sub></sub></nobr> Apud Aug.: «Loquens Dominus Jesus ovibus suis,
et praesentibus et futuris, quae tunc aderant; quia
<nobr><sub></sub></nobr> erant, ubi jam oves ejus erant, quae futurae erant ejus
oves.. Item:
praesentibus et futuris, et illis et nobis, et quotquot
{564} etiam post nos fuerint oves ejus, [suas jam]
ostendit. Omnes ergo audiant [<em>Aug.,</em> audiunt] vocem
pastoris sui dicentis: <em>Ego sum pastor bonus.</em> Non adderet,
<em>bonus, nisi essent pastores mali.</em> Sed pastores
mali, ipsi sunt fures et latrones: aut certe, ut multum,
mercenarii. Omnes enim hic personas quas posuit,
requirere, distinguere et nosse debemus. Aperuit
enim jam duas res Dominus, quas quodammodo
clausas proposuerat. Jam scimus quia ostium ipse
<nobr><sub></sub></nobr> est, scimus quia pastor ipse est. Fures et latrones
qui sint, priore sententia patefactum est: nunc autem
audivimus mercenarium, audivimus et lupum,
nominatus est et ostiarius. In bonis ergo ostium est,
ostiarius, pastor et oves: in malis, fures et latrones,
mercenarius et lupus. Ostium Dominum Christum
accipimus, pastorem ipsum; ostiarium quem? Haec
enim duo ipse exposuit; ostiarium nobis quaerendum
reliquit. Et quid ait de ostiario? <em>Huic,</em> inquit, <em>ostiarius
aperit.</em> Cui aperit? Pastori. Quid aperit pastori?
Ostium. Et quis est ipsum ostium? Ipse etiam pastor.»
<nobr><sub></sub></nobr> Diversa sunt nomina, pastor, [ostium], ovis, unum
aliquid significantia. Nam ipsius Domini verba paulo
ante audivimus: <em>Ego sum ostium;</em> et hic modo lectum
est nobis: <em>Ego sum pastor.</em> Qui etiam ab amico
sponsi Agnus nominatur, sicut in hoc praesenti Evangelio
audivimus: <em>Ecce Agnus Dei, ecce qui tollit peccata
mundi</em> <strong>(Joan. I, 29)</strong>. De quo multo ante Propheta
praedixit: <em>Tanquam ovis ad occisionem ductus
est</em> <strong>(Isai. LIII, 7)</strong>: quamvis totum corpus suum, oves
illius intelligantur. Potest et ille ostiarius intelligi,
quia nemo ingreditur vel egreditur, nisi eo aperiente,
qui habet clavem David, qui aperit, et nemo claudit;
claudit, et nemo aperit <strong>(Apoc. III, 7)</strong>. «Non ergo
pigeat nos secundum quamdam similitudinem, ipsum
ostiarium accipere, quem et ostium. Quis est ostiarius,
<nobr><sub></sub></nobr> nisi qui aperit? Quis aperit, nisi qui se exponit?
dicente seipso de seipso: <em>Ego sum via, et veritas, et
vita.</em> Si forte tibi voluntas est aliam quaerere personam
ostiarii, Spiritus sanctus est, de quo ipse Dominus
discipulis suis ait: <em>Ipse vos docebit omnem veritatem</em>
 <strong>(Joan. XVI, 13)</strong>. Ostium quid est? Christus.
Christus quid est? Veritas. Quis aperit ostium, nisi
qui docet omnem veritatem?» Dum Dominus boni
pastoris opus ostendere voluit, seipsum proposuit in
exemplo dicens: <em>Bonus pastor animam suam ponit pro
ovibus suis.</em> Fecit quod monuit, ostendit quod jussit:
animam suam posuit pro ovibus suis. Ostensa est nobis
de contemptu mortis via quam sequamur, apposita
forma cui imprimamur. Primum nobis est exteriora
nostra misericorditer ovibus ejus impendere;
<nobr><sub></sub></nobr> postremum vero, si necesse sit, etiam mortem nostram
pro eisdem ovibus ministrare. Qui non dat pro
ovibus substantiam suam, quando pro eis daturus est
animam suam? Exposuimus, vel magis, Domino docente,
intelleximus, quis sit pastor, quis ostium, quis
ostiarius, quis etiam et ovis: nec non qui sint fures
et latrones cognovimus. Sed modo de mercenario et
lupo consideremus, de quibus ipse Dominus dixit:
<em>Mercenarius autem, et qui non est pastor, cujus non
sunt oves propriae, videt lupum venientem, et dimittit
oves, et fugit.</em> «
<br>@ <nobr><sub></sub></nobr> Ex S. Greg. Homil. lib. I, homil. 14, num. 2-5. Non pastor, sed mercenarius vocatur,
qui non pro amore intimo oves Dominicas,
sed ad temporales mercedes pascit. Mercenarius
quippe est qui locum [quidem] pastoris tenet, sed
lucra animarum non quaerit: terrenis commodis
<nobr><sub></sub></nobr> inhiat, honore praelationis gaudet, temporalibus lucris
pascitur, impensa sibi ab hominibus reverentia
laetatur. Istae sunt etenim mercedes mercenarii, ut
pro eo ipso quod in regimine laborat, hic quod quaerit,
inveniat, et ab haereditate gregis in posterum
alienus existat. Lupus enim super oves venit, cum
quilibet injustus et raptor fideles quosque atque humiles
opprimit. Sed is qui pastor esse videbatur et
non erat, relinquit oves et fugit; quia dum sibi ab
eo periculum metuit, resistere ejus injustitiae non
praesumit. Fugit autem non mutando locum, sed subtrahendo
solatium; fugit qui injustitiam vidit et
tacuit; fugit qui se sub silentio abscondit. «Sed est
<nobr><sub></sub></nobr> alius lupus qui sine cessatione quotidie non corpora,
sed mentes dilaniat, malignus videlicet spiritus, qui
caulas fidelium insidians circumit, et mortes animarum
quaerit. De quo lupo mox subditur: <em>Et lupus
rapit, et dispergit oves.</em> {567} Lupus venit et mercenarius
fugit; quia malignus spiritus mentes fidelium
in tentatione dilaniat, et is qui locum pastoris tenet,
curam sollicitudinis non habet. Animae pereunt, et
ipse de terrenis commodis laetatur. Lupus rapit et
dispergit oves, cum alium ad luxuriam pertrahit,
alium in avaritiam accendit, alium in superbiam
erigit, alium per iracundiam dividit, hunc invidia
stimulat, illum in fallacia supplantat. Quasi ergo
gregem lupus dissipat, cum fidelem populum diabolus
per tentationes necat. Sed contra haec mercenarius
<nobr><sub></sub></nobr> nullo zelo accenditur, nullo fervore dilectionis
excitatur; quia dum sola exteriora commoda requirit,
interiora gregis damna negligenter patitur. Unde
et mox adjungitur: <strong>(VERS. 13.)</strong> <em>Mercenarius autem
fugit, quia mercenarius est, et non pertinet ad eum de
ovibus.</em> Sola ergo causa est ut mercenarius fugiat,
quia mercenarius est. Ac si aperte diceretur: Stare
in periculo ovium non potest, qui in eo quod ovibus
praeest, non oves diligit, sed lucrum terrenum quaerit.
Dum enim honorem amplectitur, dum temporalibus
commodis laetatur, opponere se contra periculum
trepidat, ne hoc quod diligit, amittat. Sed quia
Redemptor noster culpas ficti pastoris innotuit, iterum
formam cui debeamus imprimi, ostendit dicens:
<strong>(VERS. 14.)</strong> <em>Ego sum pastor bonus:</em> atque subjungit:
<nobr><sub></sub></nobr> <em>Et</em> cognosco meas, hoc est, diligo, <em>et cognoscunt me
meae.</em> Ac si patenter dicat: Diligentes obsequuntur.
«Unde mox subjunxit: <strong>(VERS. 15.)</strong> <em>Sicut novit me
Pater, et ego cognosco Patrem, et animam meam pono
pro ovibus meis.</em> Ac si patenter dicat: In hoc constat
quia et cognosco Patrem et cognoscor a Patre, quia
animam meam pono pro ovibus meis; id est, ea charitate
qua pro ovibus morior, quantum Patrem diligam
ostendo. Quia vero non solum Judaeam, sed
etiam gentilitatem redimere venerat, adjungit: (VERS.
16.) <em>Et alias oves habeo, quae non sunt ex hoc ovili,
et illas oportet me adducere, et vocem meam audient,
et fiet unum ovile et unus pastor.</em> Redemptionem nostram
qui ex gentili populo venimus Dominus aspexerat,
cum se adducere et alias oves dicebat. Hoc quotidie
<nobr><sub></sub></nobr> fieri, fratres, aspicitis; hoc reconciliatis gentibus
factum hodie videtis. Quasi ex duobus gregibus
unum ovile efficit, quia Judaicum et gentilem populum
in sua fide conjungit, Paulo attestante, qui ait:
<em>Ipse est pax nostra, qui fecit utraque unum</em> <strong>(Ephes. II,
14)</strong>. Dum enim ad aeternam vitam ex utraque natione
simplices eligit, ad ovile proprium oves deducit. «De
quibus profecto ovibus rursum dixit: <em>Oves meae vocem
meam audiunt, et ego cognosco eas, et sequuntur
me, et ego vitam aeternam do eis;</em> de quibus et paulo
superius dicit: <em>Per me si quis introierit, salvabitur, et
ingredietur, et egredietur, et pascua inveniet.</em> Ingredietur
quippe ad fidem; egredietur vero a fide ad
<nobr><sub></sub></nobr> speciem, a credulitate ad contemplationem; pascua
autem inveniet in aeterna refectione. Oves ergo ejus
pascua invenient, quia quisquis illum corde simplici
sequitur, aeternae viriditatis pabulo nutritur. Quae autem
sunt istarum ovium pascua, nisi aeterna gaudia
sempiterne virentis paradisi? Pascua namque electorum
sunt, vultus praesens Dei, qui dum sine defectu
conspicitur, sine fine mens vitae cibo satiatur.»
<br>@ <nobr><sub></sub></nobr> Hucusque S. Gregorius. Sequitur:
</p><p>VERS. 17. 
<br>@ <nobr><sub></sub></nobr> Ex S. Aug., tract. XLVII, num. 7, 9.---<em>Propterea me diligit Pater, quia ego
pono animam meam, et iterum sumo eam.</em> «Quid ait
<br>@ <nobr><sub></sub></nobr> In cod. Rhemensi hic incipit cap. 27.:
<em>Propterea me Pater diligit? Quia morior, ut resurgam.</em>
Cum magno enim pondere dictum est: <em>Ego.</em>
Quia ego, inquit, <em>pono animam meam.</em> Ego pono.
Quid est: <em>ego pono? Ego, inquit, illam pono.</em> Non
<nobr><sub></sub></nobr> glorientur Judaei: saevire potuerunt, potestatem habere
non potuerunt. Saeviant quantum possunt: si
ego noluero ponere animam meam, quid saeviendo
facturi sunt? Una responsione prostrati sunt, quando
eis dictum est: <em>Quem quaeritis</em> <strong>(Joan. XVIII, 6)</strong>? Dixerunt,
<em>Jesum;</em> et ait eis: <em>Ego sum:</em> redierunt retro,
et ceciderunt. Qui ceciderunt ad unam vocem
Christi morituri, quid facient sub voce [<em>Ms.,</em> sub
vocem] judicaturi? <em>Ego,</em> inquit, <em>pono animam meam.</em>
Non glorientur Judaei, quasi qui praevaluerint: ipse
posuit animam suam.» Sicut potestatem habuit ponendi,
ita potestatem resumendi. Quod aliis verbis
in hoc ipso Evangelio ostendit, dicens: <em>Solvite templum
hoc, et in tribus diebus excitabo illud</em> <strong>(Joan. II,
19, 21)</strong>: quod evangelista {568} secutus exposuit:
<nobr><sub></sub></nobr> <em>Hoc enim dicebat de templo corporis sui.</em> Et adjunxit
discipulos suos haec verba rememorasse, cum resurrexisset
Christus a mortuis. Hoc suscitabatur, quod
moriebatur; nam Verbum mori non potuit, nec
anima illa mortua fuit. Caro tantum mortua est, et
resurrexit tertia die. Sed quaerendum est quid sit
quod dixit: «<em>Ego pono animam meam? Quis posuit?
Quem posuit? Quis est qui posuit? Quid est Christus?
Verbum et homo.</em> Nec sic homo, ut sola caro: sed
quia homo constat ex carne et anima, totus autem
homo in Christo. Non enim partem deteriorem
suscepisset, et partem meliorem deseruisset: pars
quippe hominis melior est anima quam corpus. Quia
ergo totus homo in Christo, quid est Christus? Verbum,
inquam, et homo. <em>Verbum caro factum est,</em> id
<nobr><sub></sub></nobr> est, Deus homo factus est; dicit enim:
</p><p>
</p><h4>CAPUT XXVI.</h4>
<em>Potestatem habere se dicit ponendi ac resumendi animam
suam.</em> Facta quoque encaenia in Hierosolymis,
et inter multa Pharisaeis sciscitantibus ait: Ego et
Pater unum sumus. <em>Et multi crediderunt in eum.</em>
<p>VERS. 18.---<em>Potestatem habeo ponendi animam
meam, et potestatem habeo iterum sumendi eam.</em>
«
<br>@ <nobr><sub></sub></nobr> S. Aug. loc. cit., num. 11-14. Christus autem, et pro nobis posuit, et quando
voluit [posuit, et quando voluit] sumpsit animam
suam. Ponere ergo animam mori est. Sicut apostolus
Petrus Domino dixit: <em>Animam meam propter te</em>
<nobr><sub></sub></nobr> ponam <strong>(Joan. XIII, 37)</strong>, id est, propter te moriar
carne. Caro posuit animam suam, et caro iterum
assumpsit animam; non tamen potestate sua caro,
sed potestate inhabitantis» Verbi Dei. Verbum vero
Dei nunquam posuit animam ex eo quam sumpsit
eam in unitatem personae sibi, sed a carne anima
posita est, et iterum resumpta per potestatem divinitatis.
Caro ergo ponit animam suam exspirando.
Vide ipsum Dominum in cruce, quid dixit? <em>Sitio</em>
 <strong>(Joan. XIX, 28, seq.)</strong>. Qui aderant, tinxerunt spongiam
in aceto, alligaverunt arundini, et apposuerunt
ori ejus: quod cum accepisset, ait: <em>Perfectum est.</em>
Quid est, <em>Perfectum est? Impleta sunt omnia quae
ante mortem futura </em>[de me] fuerant prophetata. Et
quia potestatem habebat quando vellet ponendi animam
<nobr><sub></sub></nobr> suam, posteaquam dixit, <em>Perfectum est, ait
evangelista:</em> <em>Et inclinato capite tradidit spiritum.</em>»
Quod ibi dicitur <em>tradidit,</em> et hic dictum est <em>ponit,
quia unum est tradere et ponere.</em> «Quis tradidit?
Quem tradidit? Spiritum tradidit, caro illum tradidit.
Quid est, caro illum tradidit? Caro illum emisit,
caro illum exspiravit. Ideo enim dicitur exspirare,
extra spiritum fieri; quomodo est exsulare, extra
solum fieri.» Quod hic dicitur: <em>Potestatem habeo
ponendi animam meam, ibi dictum est:</em> <em>Inclinato capite
tradidit spiritum, quia spiritus anima est.</em> «Cum
ergo exit anima a carne, et remanet caro sine anima,
tunc homo ponere animam dicitur. Quando
Christus animam posuit? Quando Verbum voluit.
Principatus enim in Verbo erat: ibi potestas erat,
<nobr><sub></sub></nobr> quando poneret caro animam, quando sumeret. Sicut
enim unus homo anima et corpus, sic unus Christus
Verbum et homo. Anima et corpus duae res sunt,
sed unus homo. Verbum et homo duae res sunt, sed
unus Christus. Nemo enim titubet in fide, quando
audit Dominum dixisse: <em>Potestatem habeo ponendi
animam meam.</em> Ponit eam caro, sed ex potestate
Verbi; sumit eam caro, sed ex potestate Verbi.»
Verbum, anima, caro, unus est Christus. Et dum
caro occisa fuit, Christus occisus fuit; et dum caro
animam resumpsit, Christus animam resumpsit. Quia
quidquid ibi factum est in dispensatione humanae
salutis, totum unus Christus egit, unus Filius Dei
proprius et perfectus, unus Deus verus et omnipotens,
homo propter Verbum Deus, Deus propter hominem
<nobr><sub></sub></nobr> homo, sicut dictum est: <em>Verbum caro factum
est.</em> Sed haec omnia unde implerentur, subsequenti
verbo ostendit. «<em>Hoc,</em> inquit, <em>mandatum accepi a
Patre meo.</em> Verbum non verbo accepit mandatum,
sed in Verbo unigenito Patris est omne mandatum.
Cum autem dicitur Filius {569} a Patre accipere,
quod substantialiter habet, quomodo dictum est:
<em>Sicut habet Pater vitam in semetipso, sic dedit Filio
vitam habere in semetipso</em> <strong>(Joan. V, 26)</strong>, cum Filius
ipse sit vita: non potestas minuitur, sed generatio
ostenditur. Quoniam Pater non quasi ei Filio, qui
imperfectus [<em>Al.,</em> imperfecto] natus est, aliquid addidit,
<nobr><sub></sub></nobr> sed ei quem perfectum genuit, omnia gignendo
dedit. Ita dedit illi suam aequalitatem, quem non genuit
inaequalem. Sed haec loquente Domino, quoniam
lux lucebat in tenebris, et tenebrae eam non comprehenderunt.
</p><p>VERS. 19, 20.---<em>Dissensio iterum facta est inter
Judaeos propter sermones hos.</em> Dicebant autem multi
ex ipsis: Daemonium habet, insanit: quid eum auditis?
Istae fuerant densissimae tenebrae. <strong>(VERS. 21.)</strong>
<em>Alii dicebant:</em> Haec verba non sunt daemonium habentis:
nunquid daemonium potest oculos caecorum
aperire? Jam istorum [<em>Ms.,</em> justorum] oculi coeperant
aperiri;»
<br>@ <nobr><sub></sub></nobr> Hucusque ex sancto Augustino. et aliquid lucis videre, et veritatis
agnoscere. Audivimus patientiam Dei [<em>Ms.,</em> Domini],
et inter opprobria Judaeorum salutis praedicationem,
<nobr><sub></sub></nobr> sed illi obdurati, magis eum tentare aggressi sunt,
quam verbis illius obedire. <strong>(VERS. 22.)</strong> <em>Facta sunt,</em>
inquit evangelista, <em>encaenia in Hierosolymis, et hiems
erat, et ambulabat Jesus in templo in porticu Salomonis.</em>
«
<br>@ <nobr><sub></sub></nobr> Ex Bedae homilia in Dedicatione Ecclesiae. Encaenia autem vocabatur solemnitas dedicationis
templi, quam populus Dei ex antiqua Patrum
traditione per annos singulos celebrare consueverat.
Sed notandum est quod haec encaenia, quae
hic leguntur, non ad primam templi dedicationem,
sed ad ultimam pertinent; quod ex eo facile colligitur,
quia hieme facta referuntur. Prima siquidem
ejusdem templi dedicatio a Salomone tempore autumni
<strong>(II Paral. VII)</strong>; secunda autem a Zorobabel
et Jesu sacerdote tempore veris <strong>(II Esdr. VI)</strong>; tertia
a Juda Machabaeo tempore hiemis est facta, quando
<nobr><sub></sub></nobr> specialiter constitutum esse legitur, ut eadem dedicatio
per omnes annos in memoriam solemnibus renovaretur
officiis <strong>(Mach. IV)</strong>. Quae etiam ad tempus
usque Dominicae incarnationis observata fuisse, sicut
modo, cum legeretur Evangelium, audivimus.» Quae
etiam dedicatio salubri consuetudine in Ecclesiis
Christi servari moderno tempore dignoscitur. Considerandum
est quare evangelista dixerit, haec encaenia
hiemis tempore facta esse? Omnino propter
duritiam Judaeorum et infidelitatem, quae frigoris
nomine saepe designari legitur.
</p><p>VERS. 23.---<em>Et ambulabat Jesus in templo in porticu
Salomonis.</em> «Si ergo Dei Filius ambulare voluit
in templo, in quo caro et sanguis brutorum animalium
offerebatur, multo magis nostram orationis
<nobr><sub></sub></nobr> domum, ubi carnis ipsius ac sanguinis sacramenta
celebrantur, visitare gaudebit. Si perambulare non
despexit porticum, in qua rex quondam mortalis ac
terrenus, quamvis potentissimus ac sapientissimus
ad orandum stare solebat, quanto magis penetralia
cordium nostrorum invisere atque illustrare desiderat,
si tamen ea porticum esse Salomonis, hoc est,
si ea timorem suum qui est initium sapientiae habere
perspexerit? Neque enim putandum est quia domus
solummodo in qua ad orandum vel ad mysteria celebranda
convenimus templum sit Domini, et non
ipsi qui in nomine Domini convenimus multo amplius
<nobr><sub></sub></nobr> templum ejus appellemur et simus, cum manifeste
dicat Apostolus: <em>Vos estis templum Dei vivi, sicut dicit
Deus:</em> Inhabitabo in eis, et inter illos ambulabo»
<strong>(II Cor. VI, 16)</strong>. Ostendit vero evangelista, cur
dixisset: Hiemis tempore. <strong>(VERS. 24.)</strong> <em>Tunc, inquit,</em>
<em>circumdederunt eum Judaei.</em> Circumdederunt itaque
eum tentationis gratia, non veritatis agnoscendae voluntate,
et dicebant: <em>Quousque animam nostram tollis?
Si tu es Christus, dic nobis palam.</em> 
<br>@ <nobr><sub></sub></nobr> Ex Beda, loco citato. Haec vero non
veritatem fidei inquirendo, sed illi quem interrogabant,
insidiando et calumniam instruendo dicebant,
ut invenirent quomodo accusarent eum, nolentes
eum credere Deum, sed hominem purum tantummodo
futurum, et regem caeteris omnibus excelsiorem
esse venturum. Qua etiam dementia posteriorum
<nobr><sub></sub></nobr> [<em>Beda, posteri eorum</em>] usque in praesens, et donec
Antichristum pro Christo suscipiant, errare non cessant.
Et si se Dominus Jesus Christum esse responderet,
cogitabant eum tradere potestati praesidis
puniendum, quasi contra Augustum repugnans, illicitum
sibi usurparet imperium. Sed ipse nostrae saluti
consulens, propter quos haec scribenda erant,
ita responsum temperavit suum, ut et calumniatorum
ora concluderet, et quia Christus est [<em>Ms.,</em> esset],
{570} fidelibus aperta voce panderet. Illi enim
de homine Christo quaerebant: ipse autem divinitatis
suae, qua aequalis est Patri, palam mysteria narrat.»
Quid ergo Judaei circumdantes Dominum dixerunt
videamus. <em>Quousque,</em> inquiunt, <em>animam nostram
tollis? Si tu es Christus, dic nobis palam.</em> Non venit
<nobr><sub></sub></nobr> Christus in se credentibus animam tollere, sed animam
vivificare. Sed ipsi sibi Judaei animam per infidelitatem
tulerunt, qui tentare Christum, non in
Christum credere congregati sunt. <strong>(VERS. 25.)</strong> <em>Respondit
eis Jesus:</em> Loquor vobis, et non creditis. Proprie
ostendit quis esset, dum dixit: <em>Loquor vobis,
id est, Verbum Dei coaeternum Patri:</em> quia opera
quae facit in nomine Patris testimonium perhibent
quod est Filius Dei, qui gloriam suam non quaesivit,
sed ejus qui misit illum, quia una est gloria Patris
et Filii. Sed hanc fidem corda infidelium accipere
nequiverunt, de quibus ait: <strong>(VERS. 26.)</strong> <em>Sed vos non
creditis;</em> causamque reddit cur non crederent: <em>Quia
non estis ex ovibus meis.</em> «
<br>@ <nobr><sub></sub></nobr> Ex S. Aug., tract. XLVIII, num. 4, 6. Oves sunt credendo,
oves sunt pastorem sequendo, oves sunt redemptorem
<nobr><sub></sub></nobr> non contemnendo; oves sunt per ostium intrando,
oves sunt exeundo, et pascua inveniendo. Quomodo
ergo istis dixit: <em>Non estis ex ovibus meis? Quia
videbat eos ad sempiternam futuros perditionem
</em>[<em>Aug.,</em> ad sempiternum interitum praedestinatos],
non ad vitam aeternam sui sanguinis pretio comparatos.»
(VERS. 27, 28.) <em>Oves meae vocem meam audiunt,
et ego cognosco eas, et sequuntur me, et ego
vitam aeternam do eis.</em> Dicit enim: <em>Cognosco eas.</em>
Consuetudo sanctae Scripturae est dicere Dominum
nosse, quidquid elegit, Apostolo dicente: <em>Novit Dominus,
qui sunt ejus</em> <strong>(II Tim. II, 19)</strong>; et illud nescire,
<nobr><sub></sub></nobr> quod non approbat dignum vitae aeternae. Unde et ad
impios dicturus erit: <em>Non novi vos</em> <strong>(Matth. VII, 23)</strong>.
Sequitur de ovibus: <em>Et ego vitam aeternam do eis.</em>
Haec sunt pascua quae superius promisit ovibus suis,
ubi nulla herba arescit, totum viret, totum viget,
totum integrum permanet; et quidquid semel accipitur,
semper habetur. <em>Et non peribunt in aeternum.</em>
Hic subaudiendum est, quomodo vos peribitis, quia
non estis ex ovibus meis. <em>Et non rapiet eas quisquam
de manu mea, id est, de potestate mea.</em>
</p><p>VERS. 29.---<em>Pater meus, quod dedit mihi, majus
est omnibus.</em> Quod dedit Pater Filio majus est omnibus,
ut ipse illi esset unigenitus Filius, aequalis,
consubstantialis. Quid est quod dedit? Utique gignendo
dedit, quia non minorem sibi genuit, non
<nobr><sub></sub></nobr> tempore posteriorem, sed coaeternum, sine initio
temporis semper Deum. «Non est dicendum, non
erat, antequam natus erat: nunquam enim non natus
erat, qui Patri coaeternus erat. Qui sapit, capit;
qui non capit, credat: nutriatur fide, ut possit capere
Verbum Dei, quia Verbum Filius. Semper ergo
Filius, et semper aequalis. Non enim crescendo, sed
nascendo aequalis est, qui semper natus de Patre
Filius, de Deo Deus, de aeterno coaeternus. Pater
autem non de Filio Deus: Filius de Patre Deus.
Ideo Pater Filio gignendo dedit ut Deus esset; gignendo
dedit ut aequalis esset, hoc est, quod majus
est omnibus.» Ideo transcendit iste Joannes omnes
altitudines creaturarum, et millia exercitus angelorum,
et magna omnia, «et pervenit ad illud quod
<nobr><sub></sub></nobr> majus est omnibus, et dixit: <em>In principio erat Verbum,
et Verbum erat apud Deum, et Deus erat Verbum</em>
 <strong>(Joan. I, 1)</strong>. Hoc est, quod majus omnibus est,
id est, ut sim Verbum ejus, ut sim unigenitus Filius
ejus, ut sim splendor lucis ejus. Ideo nemo rapiet
oves de manu mea, et nemo potest rapere de manu
Patris mei.» Manus Patris et manus Filii, una manus
est, id est, una potestas: quia una divinitas, una
majestas, una aeternitas, una aequalitas. Quam videlicet
aequalitatem, ipse Dominus in divinitate habuit,
priusquam mundus esset apud Patrem, ipse in humilitate
[<em>Ms.,</em> humanitate] ex tempore incarnationis
accepit.
</p><p><em>Et nemo potest rapere de manu Patris mei.</em> «
<br>@ <nobr><sub></sub></nobr> Ex Beda, homilia citata. Aperte
<nobr><sub></sub></nobr> dans intelligi unam atque indissimilem esse manum
hoc est, virtutem suam et Patris; atque ideo Christum
se esse credendum, quia non sicut caeteri sancti
factus [<em>Beda, sanctificatus</em>] per gratiam ex tempore,
sed verus semper exstiterit Filius Dei. Quod
etiam sequenti sententia luce clarius aperit, dicens:
<strong>(VERS. 30.)</strong> <em>Ego et Pater unum sumus.</em> Unum, inquit,
sumus, una nobis substantia, una est divinitas, una
aeternitas, perfecta {571} aequalitas, dissimilitudo
nulla. Quibus profecto verbis non praesentem solummodo
Judaeorum quaestionem, qua an ipse esset Christus
interrogabant, explicavit, sed etiam haereticorum
perfidiam quam futuram praevidit, quantum sit
<nobr><sub></sub></nobr> execranda monstravit.» Conticescat Sabellius audiens:
<em>Ego et Pater, qui unam personam Patris et
Filii prava doctrina disseruit;</em> nam <em>ego et Pater, duae
sunt personae.</em> Item erubescat Arius audiens: <em>Unum
sumus, qui duas naturas in Patre et Filio astruit,</em>
dum <em>unum</em> unam naturam significat, sicut <em>sumus,
duas personas.</em> Sequamur apostolicam fidem, quam
beatus Petrus princeps apostolorum confessus est:
<em>Tu es Christus Filius Dei vivi</em> <strong>(Matth. XVI, 16)</strong>. «
<br>@ <nobr><sub></sub></nobr> S. Aug. loc. cit., num. 8-12. Judaei
videlicet verba Domini audientes, et hucusque
sustinuerunt; dum vero ait: <em>Ego et Pater unum sumus,
non pertulerunt, sed more suo duri ad lapides
cucurrerunt, sicut evangelista dicit:</em> <strong>(VERS. 31.)</strong> <em>Tulerunt
lapides, ut lapidarent eum.</em> Dominus qui [<em>Ms.,</em>
quia] non patiebatur, quod nolebat pati, et non est
<nobr><sub></sub></nobr> passus, nisi quod voluit pati, adhuc eos lapidare cupientes
alloquitur. <em>Sustulerunt Judaei lapides, ut lapidarent
illum.</em>
</p><p>VERS. 32, 33.---<em>Respondit eis Jesus:</em> Multa opera
bona ostendi vobis ex Patre meo, propter quod eorum
opus me lapidatis? Et illi responderunt: De bono opere
non lapidamus te, sed de blasphemia, quia tu homo
cum sis, facis te ipsum Deum. Ad illud hoc responderunt,
quod dixerat: <em>Ego et Pater unum sumus.</em> Ecce
Judaei intellexerunt quod Ariani non intelligunt. Ideo
enim irati sunt, quoniam senserunt non posse dici,
<em>Ego et Pater unum sumus, nisi ubi aequalitas est Patris
et Filii.</em> «Dominus autem vidit quid responderet
pravis. Vidit eos non ferre splendorem veritatis, et
eos tentavit in verbis [<em>Aug.,</em> et eum temperavit in
<nobr><sub></sub></nobr> verbis]. <em>Nonne scriptum est in lege vestra;</em> id est,
vobis data: <em>Quia ego dixi, dii estis? Deus dicit per
Prophetam in psalmo hominibus:</em> <em>Ego dixi, Dii estis</em>
 <strong>(Psalm. LXXXI, 6)</strong>; et legem appellavit Dominus generaliter
omnes illas Scripturas: quamvis alibi specialiter
dicat legem, a prophetis eam distinguens,
sicuti est: <strong>(VERS. 34.)</strong> <em>Lex et prophetae usque ad
Joannem</em> <strong>(Luc. XVI, 16)</strong>. <em>Et in his duobus praeceptis
tota lex pendet et prophetae</em> <strong>(Matth. XXII, 40)</strong>. Aliquando
autem in tria distribuit easdem Scripturas, ubi
ait: <em>Oportebat impleri omnia quae scripta sunt in lege, et
prophetis, et psalmis de me</em> <strong>(Luc. XXIV, 44)</strong>. Nunc vero
etiam psalmos legis nomine nuncupavit, ubi scriptum
est: <em>Ego dixi, dii estis.</em> (VERS. 35, 36.) <em>Si illos dixit</em>
<nobr><sub></sub></nobr> deos, ad quos sermo Dei factus est, et non potest solvi
Scriptura: quem Pater sanctificavit et misit in mundum,
vos dicitis blasphemare, quia dixi, Filius Dei
sum? Si sermo Dei factus est ad homines, ut dicerentur
dii, ipsum Verbum Dei, quod est apud Deum, quomodo
non est Deus? Si per sermonem Dei fiunt homines
dii; si participando fiunt dii; unde participant,
[quomodo] non est Deus? Si lumina illuminata
dii sunt, lumen quod illuminat quomodo non est
Deus? Si calefacti quodammodo igne salutari dii
efficiuntur, unde calefiunt, non est Deus? Accedis
ad lumen, illuminaris, et inter filios Dei numeraris;
si recedis a lumine, obscuraris, et in tenebris computaris:
<nobr><sub></sub></nobr> illud tamen [lumen] nec accedit ad se,
quia non recedit a se. Si ergo vos deos facit sermo
Dei, quomodo non est Deus Verbum Dei? Pater
ergo sanctificavit Filium suum, et misit in mundum.
Forte aliquis dicat: Si Pater eum sanctificavit,
aliquando non sanctus? Sic sanctificavit, quomodo
genuit: ut enim sanctus esset, gignendo ei
dedit, quia sanctum eum genuit. Nam si quod
sanctificatur, ante non erat sanctum, quomodo dicimus
Deo Patri: <em>Sanctificetur nomen tuum?</em>
</p><p>VERS. 37, 38.---<em>Si non facio opera Patris mei,
nolite credere mihi.</em> Si autem facio, et si mihi non
vultis credere, operibus credite. Ut agnoscatis et credatis,
quia in me est Pater, et ego in illo. 
<br>@ <nobr><sub></sub></nobr> Hic defectum supple ex Aug: «Non sic dicit
Filius: <em>In me est Pater, et ego in illo, quomodo possunt,
etc.</em>» Quomodo
possunt dicere homines. Si enim bene cogitemus,
<nobr><sub></sub></nobr> in Deo sumus; et si bene vivamus, Deus in nobis
est: fideles, participantes ejus gratiam, illuminati
ab ipso, in illo sumus, et ipse in nobis. Sed non sic
unigenitus Filius: ille in Patre, et Pater in illo, tanquam
aequalis in eo cui est aequalis. Denique nos aliquando
possumus dicere: In Deo sumus, et Deus in
nobis; nunquid possumus dicere: Ego et Deus unum
sumus? In {572} Deo es, quia Deus te continet;
Deus est in te, quia templum Dei factus es. Sed
nunquid quia in Deo es et Deus est in te, potes dicere:
Qui me videt, Deum videt: quomodo Unigenitus
dixit: <em>Qui me videt, videt et Patrem.</em> Ego et
Pater unum sumus <strong>(Joan. XIV, 9)</strong>? Agnosce proprium
Domini, et munus servi. Proprium Domini est aequalitas
Patris; munus servi est participatio Salvatoris.
<nobr><sub></sub></nobr> <strong>(VERS. 39.)</strong> <em>Quaerebant ergo eum apprehendere.</em> Utinam
apprehenderent, sed credendo et intelligendo,
non saeviendo et occidendo. Quaerebant ergo eum apprehendere;
dum eum apprehendere voluerunt, quid
eis fecit? <em>Exivit de manibus eorum.</em> Non eum apprehenderunt,
quia manus fidei non habuerunt:» et
quia noluit qui potestatem habuit animam suam ponere,
non apprehenderunt eum; dum autem voluit,
apprehensus est ab eis manibus iniquitatis. (VERS.
40, 41.) <em>Et abiit iterum trans Jordanem ad eum locum
ubi erat Joannes baptizans primum;</em> et mansit ibi, et
multi venerunt ad eum, et dicebant: Quia Joannes
quidem signum fecit nullum. «Meministis vobis dictum
de Joanne, <em>quia lucerna erat</em> <strong>(Joan. V, 35)</strong>, et
diei testimonium perhibebat. Quid ergo isti dixerunt
<nobr><sub></sub></nobr> apud se? Nullum, inquiunt, miraculum ostendit
Joannes: non daemonia fugavit, non expulit febrem,
non caecos illuminavit, non mortuos suscitavit, non
tot millia hominum de quinque vel septem panibus
satiavit, non super mare ambulavit, non ventis et
fluctibus imperavit; nihil horum fecit Joannes; et
totum quidquid dicebat, huic testimonium perhibebat.
Per lucernam veniamus ad diem. <em>Joannes nullum
signum fecit.</em> <strong>(VERS. 42.)</strong> <em>Omnia enim quaecunque
dixit Joannes de hoc, vera erant.</em> Ecce quid apprehenderunt,
non quomodo Judaei volebant
<br>@ <nobr><sub></sub></nobr> Apud Aug.: «Ecce qui apprehenderunt, non
quomodo Judaei. Judaei volebant, etc.» apprehendere
<nobr><sub></sub></nobr> discedentem, apprehenderunt isti permanentem.
Denique quid sequitur? <em>Et multi crediderunt in
eum.</em>»
</p><p>
</p><h4>CAPUT XXVII.</h4>
<em>Lazarum amicum suum jam quatriduanum mortuum
dormire dicit.</em> Quem magna voce clamando resuscitans,
solvi jubet simul et abire, plurimis credentibus
ex Judaeis.
<h4>CAPUT XI, VERS. 1.</h4>---<em>Erat autem quidam languens
Lazarus a Bethania de castello Mariae et Marthae.</em>
«
<br>@ <nobr><sub></sub></nobr> Ex S. Aug., tract. XLIX, num. 4-25. Plurima vero in hoc miraculo resuscitati Lazari
manifesta sunt. Expositionem in singulis non quaeramus,
ut liberius necessaria pertractemus. In superiori
lectione meministis quod Dominus exiit de
manibus eorum qui lapidare eum voluerant, et discessit
<nobr><sub></sub></nobr> trans Jordanem ubi Joannes baptizabat. Ibi
ergo Domino constituto, infirmabatur in Bethania
Lazarus, quod castellum erat proximum Hierosolymis.
(VERS. 2, 3.) <em>Maria autem erat quae unxerat
Dominum unguento, et extersit pedes ejus capillis suis,
cujus frater Lazarus infirmabatur.</em> Miserunt ergo
sorores ejus ad eum dicentes. Jam intelligimus quo
miserunt, ubi erat Dominus: quoniam absens erat,
trans Jordanem scilicet. Miserunt ad Dominum,
nuntiantes quod aegrotaret frater earum, ut si dignaretur
veniret, et eum ab aegritudine liberaret. Ille
distulit sanare, ut posset resuscitare. Quid ergo
nuntiaverunt sorores ejus? <em>Domine, ecce quem amas
infirmatur.</em> Non dixerunt, Veni: amanti enim tantummodo
nuntiatum fuit. Non ausae sunt dicere,
<nobr><sub></sub></nobr> Veni et sana; non sunt ausae dicere, ibi jube,
et hic fiet. Cur enim non et istud [<em>Al.,</em> istae?],
si fides illius centurionis inde laudatur? Ait enim:
<em>Non sum dignus ut intres sub tectum meum, sed
tantum dic verbo, et sanabitur puer meus</em> <strong>(Matth.
VIII, 8)</strong>. Nihil horum istae, sed tantummodo: <em>Domine,
ecce quem amas infirmatur.</em> Sufficit ut noveris;
non enim amas et deseris. Dicit aliquis: Quomodo
per Lazarum peccator significabatur, et a Domino sic
amabatur? Audiat eum dicentem: <em>Non veni vocare
justos, sed peccatores</em> <strong>(Matth. IX, 13)</strong>. Si enim peccatores
Dominus non amaret, de coelo ad terram
non descenderet [<em>Ms.,</em> nequaquam eos vocaret; <em>al.</em>
non eos vocare venisset].
<p><nobr><sub></sub></nobr> {573} VERS. 4.---<em>Audiens autem Jesus dixit illis:</em>
Infirmitas haec non est ad mortem, sed pro gloria Dei,
ut glorificetur Filius Dei per eam. «Talis glorificatio
ipsius non ipsum auxit, sed nobis profuit. Hoc
ergo ait: <em>Non est ad mortem, quia ipsa mors non est
ad mortem, sed potius ad miraculum:</em> quo facto crederent
homines in Christum, et vitarent veram mortem.
Sane videte quemadmodum tanquam ex obliquo
Dominus Deum se dixit, propter quosdam qui negant.
Nam sunt haeretici qui hoc negant quod Filius Dei
sit Dominus [<em>Ms.,</em> Deus]. Ecce audiant: <em>Infirmitas</em>
ergo <em>haec,</em> inquit, <em>non est ad mortem,</em> sed pro gloria
<nobr><sub></sub></nobr> Dei. Qua gloria? Cujus Dei? Audi quid sequitur:
<em>Ut glorificetur Filius Dei.</em> Infirmitas ergo <em>haec, inquit,</em>
<em>non est ad mortem, sed pro gloria Dei, ut glorificetur
Filius Dei per eam.</em> Per quam? Per illam
infirmitatem. <strong>(VERS. 5.)</strong> <em>Diligebat autem Jesus Martham
et sororem ejus Mariam, et Lazarum.</em> «Ille languens,
illae tristes, omnes dilecti. Sed diligebat eos,
et languentium salvator, imo etiam mortuorum suscitator,
et tristium consolator. <strong>(VERS. 6.)</strong> <em>Ut ergo audivit
quod infirmabatur, tunc quidem mansit in eodem
loco duobus diebus.</em> Nuntiaverunt ergo illae, mansit illic
ille. Tandiu tempus ductum est, quousque quatriduum
compleretur. Non frustra, nisi quia forte, imo
quia certe, et ipse numerus dierum intimat aliquod sacramentum.
<strong>(VERS. 7.)</strong> <em>Deinde post haec dicit discipulis</em>
<nobr><sub></sub></nobr> suis: Eamus in Judaeam iterum ubi pene fuerat
lapidatus; qui propterea inde discessisse videbatur,
ne lapidaretur. Discessit enim ut homo, sed
in redeundo quasi oblitus infirmitatem, ostendit potestatem.
<em>Eamus,</em> inquit, <em>in Judaeam.</em> Denique hoc
dicto, videte quemadmodum discipuli territi fuerunt.
(VERS. 8, 9.) <em>Dicunt ei discipuli:</em> Rabbi, nunc quaerebant
te lapidare Judaei, et iterum vadis illuc? Respondit
Jesus: Nonne duodecim horae sunt diei? Quid
sibi vult ista responsio? Illi dixerunt: <em>Modo te volebant
lapidare Judaei, et iterum vadis illuc, ut te lapident?
Et Dominus:</em> <em>Nonne duodecim horae sunt
diei?</em>
</p><p>VERS. 10.---<em>Si quis ambulaverit in die, non offendit,
quia lucem 