o illud:</em> hoc est, tertia
die resuscitabo, quod vos solvetis in cruce. Sequitur:
</p><p>VERS. 23, 24.---<em>Cum autem esset Jesus Hierosolymis
in Pascha in die festo, multi crediderunt in eum,
ipse autem Jesus non credebat semetipsum eis, quia
ipse sciebat quid esset in homine.</em> Non enim sic credebant
<nobr><sub></sub></nobr> in eum ut digni essent Christum habitare in
eis, quorum fides catechumenis comparari potest,
qui credunt in Christum, sed Christus non credit
seipsum eis, <em>quia,</em> nisi quis renatus fuerit ex aqua et
Spiritu {490} <em>sancto, non potest introire in regnum Dei.</em>
Nemini vero se credit Christus, nisi qui dignus est
introire in regnum Dei; nullus vero dignus est introire
in regnum Dei, nisi qui renatus est ex aqua
et Spiritu sancto. Inde et ecclesiastica consuetudo
catechumenis corporis et sanguinis Christi communionem
non tradit, quia non sunt renati ex aqua et
Spiritu sancto, quibus tantum creditur participatio
<nobr><sub></sub></nobr> corporis et sanguinis Christi. Ex his autem multis,
qui credebant in Jesum, unus erat Nicodemus iste;
et ideo nocte venit, non die, quia necdum illumina
tus venit coelestis gratiae luce.
</p><p>
</p><h4>CAPUT V.</h4>
<em>Nicodemo inter multa dicit, nisi renatum in regnum
Dei intrare non posse:</em> ut quod non judicare, sed
salvare venerit mundum. Et manifestari dicit opera,
quae in Deo sunt acta.
<h4>CAPUT III. VERS. 1, 2.</h4>---<em>Erat homo ex Pharisaeis
Nicodemus nomine, princeps Judaeorum, hic venit ad
Jesum nocte.</em> «
<br>@ <nobr><sub></sub></nobr> Ex Bedae, homilia in festo Inventionis Sanctae
Crucis. Princeps scilicet Judaeorum venit ad
Jesum nocte, cupiens secreta ejus allocutione plenius
discere mysteria fidei, cujus aperta ostensione signorum
aliquatenus jam rudimenta perceperat. Qui quoniam
<nobr><sub></sub></nobr> prudenter ea quae ab illo fieri videbat, intelligere
curavit, subtiliter ea quae ab illo quaerebat,
investigare promeruit. <em>Rabbi,</em> inquit, <em>scimus quia a
Deo venisti magister;</em> nemo enim potest haec signa
facere quae tu facis, nisi fuerit Deus cum eo. A Deo
igitur Jesum ad magisterium coeleste mundo adhibendum
venisse confessus est, Deum cum illo fuisse
miraculis prodentibus [<em>Al.,</em> prudentius] intellexit,
necdum tamen ipsum Deum esse cognovit. Sed quia
quem magistrum noverat veritatis studiose docendus
adiit, merito ad cognitionem [<em>Beda, agnitionem</em>] divinitatis
ejus perfecte doctus subiit; merito utriusque
nativitatis ejus, divinae scilicet et humanae, sed
et passionis [ejus] atque ascensionis ipsius arcana
percepit; nec non etiam modum secundae generationis,
<nobr><sub></sub></nobr> ingressum regni coelestis, aliaque perplura doctrinae
evangelicae sacramenta, Domino revelante,
didicit.
<p>VERS. 3.---<em>Respondit enim Jesus, et dixit ei:</em> Amen
amen dico vobis: Nisi quis renatus fuerit denuo, non
potest videre regnum Dei. Quae sententia tanto apertius
cunctis fidelibus lucet, quanto constat quia sine
hujus luce fideles esse nequeunt. Quis etenim sine
lavacro regenerationis, remissionem peccatorum
consequi, et regnum valet intrare coelorum? Sed Nicodemus,
qui nocte venit ad Jesum, necdum lucis
mysteria capere noverat; nam et nox, in qua venit,
ipsam ejus qua premebatur ignorantiam designat;
necdum enim eorum numero sociatus erat, quibus
ait Apostolus: <em>Fuistis aliquando tenebrae,</em> nunc autem
<nobr><sub></sub></nobr> lux in Domino <strong>(Ephes. V, 8)</strong>; sed inter eos potius remanebat,
quibus loquitur Isaias: <em>Surge, illuminare
Jerusalem, quia venit lumen tuum, et gloria Domini
super te orta est</em> <strong>(Isai. LX, 1)</strong>. Respondit ergo Domino,
et ait:
</p><p>VERS. 4.---<em>Quomodo potest homo nasci cum senex
sit? Nunquid potest in ventrem matris suae iterato introire
et nasci? Quia secundae nativitatis adhuc nescius
perseverabat, de salute autem sua jam sollicitus
exstiterat, necessario de una quam noverat nativitate,
an posset iterari, vel quo ordine regeneratio
posset impleri, quaerebat, ne hujus expers remanendo,</em>
<nobr><sub></sub></nobr> vitae coelestis particeps esse nequiret. Notandum
autem quia quod de carnali dixit, hoc etiam de spiritali
est regeneratione sentiendum; nequaquam
videlicet eam, postquam semel expleta fuerit, posse
repeti: sive enim haereticus, sive schismaticus, sive
facinorosus quisque in confessione sanctae Trinitatis
baptizet, non valet ille qui ita baptizatus est, a bonis
catholicis rebaptizari, ne confessio vel invocatio
tanti nominis videatur annullari. Et quia Nicodemus
ad primam Domini responsionem sollicitus, quomodo
sit intelligenda diligenter inquirit, meretur jam planius
instrui, et quia secunda nativitas non carnalis
est, sed spiritalis, audire; respondit namque illi
Jesus:
</p><p>{491} VERS. 5.---<em>Amen amen dico tibi,</em> nisi quis
<nobr><sub></sub></nobr> renatus fuerit ex aqua et Spiritu, non potest introire
in regnum Dei. Cujus nativitatis modum subsequenter
exponens, prorsusque a carnali distinguens ait:
<strong>(VERS. 6)</strong> <em>Quod natum est ex carne, caro est;</em> et quod
natum est ex spiritu, spiritus est. Natura spiritus
invisibilis, carnis est visibilis; atque ideo carnalis
generatio visibiliter administratur visibilibus incrementis.
Qui in carne nascitur, per aetatum momenta
proficit: spiritalis autem generatio tota invisibiliter
agitur. Nam videtur quidem baptizatus [<em>Beda, baptizandus</em>]
in fontem descendere, videtur aquis intingui,
videtur de aquis ascendere; qui autem in illo lavacrum
regenerationis egerit, minime potest videri.
Sola autem [<em>Beda, sola hoc</em>] fidelium pietas novit,
quia peccator in fontem descendit, sed purificatus
<nobr><sub></sub></nobr> ascendit. Filius praevaricationis descendit, sed filius
reconciliationis ascendit; filius mortis descendit, sed
filius resurrectionis ascendit; filius irae descendit,
sed filius misericordiae ascendit; filius diaboli descendit,
sed filius Dei ascendit. Sola haec Ecclesia
mater, quae generat, novit. Caeterum, oculis insipientium
videtur talis exire de fonte qualis intravit,
totumque ludus esse quod agitur. Unde in
fine videntes gloriam sanctorum dicent gementes
in tormentis: <em>Hi sunt, quos aliquando habuimus
in derisum et in similitudinem improperii, quomodo
computati sunt inter filios Dei</em> <strong>(Sap. V, 3)</strong>?
Apostolus Joannes, <em>charissimi,</em> inquit, <em>nunc filii Dei
sumus, et nondum apparuit quid erimus</em> <strong>(I Joan. III,
2)</strong>. Quod ergo natum est ex spiritu, spiritus est; quia
<nobr><sub></sub></nobr> qui ex aqua et Spiritu regeneratur, invisibiliter in
novum mutatur hominem, et de carnali efficitur spiritalis.
Qui ideo recte non solum spiritalis, sed etiam
spiritus vocatur; quia sicut substantia spiritus invisibilis
est nostris aspectibus, ita is qui per gratiam
Dei renovatur, invisibiliter fit spiritalis et Dei filius,
cum visibiliter omnibus caro et filius hominis appareat.
Sequitur:
</p><p>VERS. 7, 8.---<em>Non mireris quia dixi tibi, oportet
vos nasci denuo.</em> Spiritus, ubi vult, spirat, et vocem
ejus audis, sed non scis, unde veniat, et quo vadat.
Sic est omnis qui natus est ex Spiritu. Spiritus, ubi
vult, spirat, quia ipse habet in potestate, cujus cor
gratia suae visitationis illustret. <em>Et vocem ejus audis,</em>
<nobr><sub></sub></nobr> cum te praesente loquitur is qui Spiritu sancto repletus
est; <em>sed non scis, unde veniat, et quo vadat, quia
etiamsi te praesente quempiam Spiritus ad horam impleverit,
non potest videri </em>[<em>Al.,</em> non potes videre], quomodo
eum intraverit, vel quomodo redierit: quia natura
est invisibilis. <em>Sic est omnis qui natus est ex Spiritu:</em>
et ipse enim invisibiliter agente Spiritu incipit
esse quod non erat, ita ut infideles nesciant, unde veniat
et quo vadat, id est, quia a gratia regenerationis
venit in adoptionem filiorum Dei; et vadit in perceptionem
regni coelestis. Quaerente autem adhuc Nicodemo
quomodo possint haec fieri <strong>(VERS. 9)</strong>, subjungit
Dominus, dicens:
</p><p>VERS. 10.---<em>Tu es magister in Israel, et haec ignoras?
Non quasi insultare volens ei qui magister vocetur,</em>
<nobr><sub></sub></nobr> cum sit ignarus sacramentorum coelestium;
sed ad humilitatis illum viam provocans, sine qua
janua coelestis non potest inveniri.
</p><p>VERS. 12.---<em>Si terrena dixi vobis, et non creditis,
quomodo, si dixero vobis coelestia, credetis? Terrena
illis dixit, ut in superiore lectione invenimus, cum de
passione et de resurrectione sui corporis, quod de
terra assumpserat, loqueretur dicens:</em> <em>Solvite templum
hoc, et in tribus diebus excitabo illud</em> <strong>(Joan. II,
19)</strong>. Non tamen credebant verbo quod dixit, sed ne
hoc quidem intelligere valebant [<em>Beda, volebant</em>],
quia non de alio, quam de templo corporis sui diceret.
Qui ergo terrena audientes non capiebant, quanto
minus ad coelestia, id est, divinae generationis [<em>Ms.,</em>
regenerationis] capienda mysteria sufficiunt? Addit
<nobr><sub></sub></nobr> autem Dominus adhuc, et de coelestibus sacramentis,
et de terrenis instruere eum, quem vidit sapienter
ac diligenter his quae audit, intendere. Coelestis
namque est ascensio ejus ad vitam sempiternam;
terrena vero exaltatio ejus ad mortem temporalem.
Dicit ergo de coelestibus:
</p><p>VERS. 13.---<em>Et nemo ascendit in coelum, nisi qui
descendit de coelo, Filius hominis, qui est in coelo.</em>
Subjungit vero de terrenis: <strong>(VERS. 14)</strong> <em>Et sicut Moyses
exaltavit serpentem in deserto, ita exaltari oportet
Filium hominis.</em> Merito autem quaeritur quomodo dicatur
Filius hominis, vel descendisse de coelo, vel eo
tempore quo haec in terra loquebatur, {492} jam
fuisse in coelo? Nota est namque confessio fidei catholicae,
quia descendens de coelo Filius Dei, Filium
<nobr><sub></sub></nobr> hominis in utero virginali suscepit, eumque completa
dispensatione passionis suae resuscitavit a mortuis,
et assumpsit in coelum. Non ergo caro Christi
descendit de coelo, neque ante tempus ascensionis
erat in coelo. Et qua ratione dicitur: <em>Nisi qui descendit
de coelo, Filius hominis, qui est in coelo, nisi quia
Christi persona una est, in duabus existens naturis?
atque ideo Filius hominis recte dicitur, et descendisse
de coelo, et ante passionem fuisse in coelo;</em> quia
quod in sua natura habere non potuit, hoc in Filio
Dei, a quo assumptus est, habuit. Sicut propter
eamdem unius Christi personam, quae ex duabus
existit naturis, Apostolus ait: <em>Vos Spiritus sanctus
posuit episcopos regere Ecclesiam Dei,</em> quam acquisivit
<nobr><sub></sub></nobr> sanguine suo <strong>(Act. XX, 28)</strong>. Neque enim Deus
in sua substantia, sed in homine assumpto sanguinem,
qui pro Ecclesia funderetur [<em>Beda, quem
funderet</em>], habuit. Hinc enim Psalmista dicit: <em>Ascendit
Deus in jubilatione</em> <strong>(Psal. XLVI, 6)</strong>. Quomodo enim
Deus nisi in homine ascenderet, qui in suae natura
majestatis semper ubique praesens adest? Sed et hoc
quaerendum est quomodo dictum sit, <em>et nemo ascendit
in coelum, nisi qui descendit de coelo, cum omnes
electi se veraciter confidant ascensuros in coelum,</em>
promittente sibi Domino, quia, <em>ubi ego sum, illic et
minister meus erit? Cujus tamen nodum quaestionis
apertissima ratio solvit, quia videlicet mediator Dei
et hominum, homo Christus Jesus, electorum omnium
caput est.</em> Itemque omnes electi, ejusdem capitis
<nobr><sub></sub></nobr> membra sunt, dicente Apostolo: <em>Et ipsum dedit
caput super omnia Ecclesiae </em>[Ms. et Beda, <em>omnem
Ecclesiam</em>] <strong>(Ephes. I, 22)</strong>. Et rursum: <em>Vos enim
estis corpus Christi et membra de membro</em> <strong>(I Cor. XII,
27)</strong> Nemo ergo ascendit in coelum, nisi qui descendit
de coelo Filius hominis, qui est in coelo; quod est
aperte dicere: Nemo ascendit in coelum, nisi Christus
in corpore suo, quod est Ecclesia, qui in seipso
quidem primum cernentibus apostolis, eminentioribus
nimirum membris suis, ascendit, et exinde in
membris suis quotidie ascendens se colligit in coelum.
Hinc est enim quod ipsum corpus ejus, intra
adversa praesentis saeculi deprehensum gloriatur et
dicit: <em>Nunc autem exaltavit caput meum super inimicos
meos</em> <strong>(Psal. XXVI, 6)</strong>. Ac si patenter dicat: Qui
<nobr><sub></sub></nobr> occisum a Judaeis Christum, caput videlicet meum
suscitavit a mortuis, ac frustratis omnibus inimicorum
insidiis, sublevavit in coelum, spero [quod] me
etiam de praesentibus periculis eruens, meo capiti
jungat in regno suo. Quia ergo nemo ascendit in coelum,
nisi qui descendit de coelo, quisquis in coelum
ascendere desiderat, ei qui de coelo descendit et [est]
in coelo, se vera fidei et dilectionis unitate conjungat;
aperte intelligens quia nullo alio ordine, nisi per eum
qui descendit de coelo, potest ascendere in coelum.
Unde alias ipse dicit: <em>Nemo venit ad Patrem nisi per
me.</em> Haec ideo Nicodemo et [<em>Ms.,</em> vel] cunctis dicuntur
catechumenis, ut discant ejus membris renascendo
incorporari, per quem possint ascendere in regnum
Dei. Et quia ascensio vel ingressus regni fieri
<nobr><sub></sub></nobr> non potest absque fide et sacramentis Dominicae
passionis, recte infertur: <em>Et sicut Moyses exaltavit
serpentem in deserto, ita exaltari oportet Filium
hominis.</em>
</p><p>VERS. 15.---<em>Ut omnis qui credit in ipsum, non
pereat, sed habeat vitam aeternam.</em> Mira magisterii
coelestis arte Dominus magistrum legis Mosaicae
ad spiritalem legis ejusdem sensum inducit, recordans
historiae veteris, et hanc in figuram suae passionis
atque humanae salvationis factam edisserens.
Narrat quippe liber Numerorum, quia pertaesus in
eremo populus Israel itineris longi ac laboris, murmuravit
contra Dominum et Moysen; ideoque Dominus
immiserit in illum ignitos serpentes, ad quorum
<nobr><sub></sub></nobr> plagas et mortes plurimorum, cum clamarent ad
Moysen, et ille oraret pro eis, jussit eum Dominus
facere serpentem aeneum, et ponere pro signo. <em>Qui</em>
percussus, inquit, <em>aspexerit eum, vivet.</em> Et ita factum
est <strong>(Num. XXI)</strong>. Plaga [<em>Ms.</em> et Beda, Plagae] igitur
serpentium ignitorum, venena sunt, et incentiva vitiorum,
quae animam quam tangunt spiritali morte
perimunt. Et bene murmurans contra Dominum populus
serpentium morsibus sternebatur, ut ex ordine
flagelli exterioris agnosceret quantam intus perniciem
murmurando pateretur. Exaltatio autem serpentis
aenei, quem dum percussi aspicerent, sanabantur,
passio est nostri Redemptoris in cruce, in cujus
solum fide {493} regnum mortis et peccati superatur.
Recte etenim per serpentes peccata, quae animam
<nobr><sub></sub></nobr> simul et corpus ad interitum trahunt, exprimuntur;
non solum quia igniti, quia virulenti, quia ad perimendum
sunt astuti, verum etiam quia per serpentem
primi parentes nostri ad peccandum persuasi,
ac de immortalibus sunt peccando mortales effecti.
Recte per serpentem aeneum Dominus ostenditur, qui
venit in similitudinem [<em>Beda, similitudine</em>] carnis
peccati: quia sicut aeneus serpens effigiem quidem
ignitis serpentibus similem, sed nullum prorsus in
suis membris habuit ardorem veneni nocentis; quin
potius percussos a serpentibus, sua exaltatione sanabat:
sic nimirum, sic Redemptor humani generis,
non carnem peccati, sed similitudinem induit carnis
peccati, in qua mortem crucis patiendo, credentes
in se ab omni peccato et ab ipsa etiam morte liberaret.
<nobr><sub></sub></nobr> <em>Sicut ergo Moyses exaltavit serpentem in deserto,
ita </em>[inquit] <em>exaltari oportet Filium hominis.</em> Quia
sicut illi qui exaltatum pro signo serpentem aeneum
aspiciebant, sanabantur ad tempus a temporali morte
et plaga quam serpentium morsus intulerat, ita et
qui mysterium Dominicae passionis credendo, confitendo,
sinceriter imitando aspiciunt, salvantur in
perpetuum ab omni morte, quam peccando in anima
pariter et carne contraxerant. Unde recte subjungitur:
<em>Ut omnis qui credit in ipsum </em>[Beda, <em>in ipso</em>]
non pereat, sed habeat vitam aeternam. Cujus quidem
verbi patet sensus; quia qui credit in Christum, non
solum perditionem evadit poenarum, sed et vitam
percipit aeternam. Et hoc inter figuram distat et
veritatem, quia per illam vita protelatur [<em>Beda, protelabatur</em>]
<nobr><sub></sub></nobr> temporalis, per hanc vita donatur sine
fine mansura. Sed curandum solerter est, ut quod
intellectus bene sentit, operatio condigna perficiat,
quatenus confessio rectae nostrae fidei, pie et sobrie
conversando, ad perfectionem [<em>Beda, ad perceptionem</em>]
promissae nobis vitae mereatur attingere. Verum
quia haec de Filio hominis dicuntur, qui exaltari in
cruce, et mortem potuit pati, ne putaret Nicodemus
Filium tantum eum hominis esse, a quo vita esset
exspectanda perpetua, curavit ei Dominus etiam divinitatis
suae patefacere sacramentum, unumque et
eumdem Filium Dei, et Filium hominis mundi ostendere
salvatorem. Nam sequitur:
</p><p>VERS. 16.---<em>Sic enim dilexit Deus munaum,</em> ut
<nobr><sub></sub></nobr> Filium suum unigenitum daret, ut omnis qui credit in
eum, non pereat, sed habeat vitam aeternam. Unde
notandum quod eadem de Filio Dei unigenito replicat,
quae de Filio hominis in cruce exaltato praemiserat,
dicens: <em>Ut omnis qui credit in eum, non pereat,
sed habeat vitam aeternam.</em> Quia profecto idem
redemptor et conditor noster, Filius Dei ante saecula
existens, Filius hominis factus est in fine saeculorum,
ut, qui per divinitatis suae potentiam nos creaverat
ad perfruendam vitae beatitudinem perennis, ipse per
fragilitatem humanitatis nostrae nos restauraret ad
recipiendam quam perdidimus vitam. 
<br>@ <nobr><sub></sub></nobr> Hucusque ex Bedae homilia citata.» Sequitur
autem:
</p><p>VERS. 17.---<em>Non enim misit Deus Filium suum in
mundum, ut judicet mundum,</em> sed ut salvetur mundus
<nobr><sub></sub></nobr> per ipsum. «
<br>@ <nobr><sub></sub></nobr> Ex sancto Augustino, Tract. XII in Joan., n. 12, 13. Ergo quantum in medico est, sanare
venit aegrotum. Se ergo interimit, qui praecepta
medici observare non vult. Venit Salvator in mundum:
quare Salvator dictus est mundi, nisi ut salvet
mundum, non ut judicet mundum? Salvari non
vis ab ipso, ex te judicaberis. Et quid dicam judicaberis?
vide quid ait: <em>Qui credit in eum, non judicabitur
</em>[Al., <em>judicatur</em>]. Qui autem non credit: quid
dicturum sperabas, nisi, <em>judicatur?</em> Jam, inquit, <em>judicatus
est.</em> Nondum apparuit judicium, sed jam factum
est judicium; <em>Novit enim Dominus, qui sunt
ejus,</em> <strong>(II Tim. II, 19)</strong>; novit, qui permaneant ad coronam,
qui permaneant ad flamma; novit in area
sua triticum suum, novit et paleam; novit et segetem,
novit zizania. Jam judicatus est qui non credit.
<nobr><sub></sub></nobr> Quare judicatus? <em>Quia non credit in nomine unigeniti
Filii Dei.</em> <strong>(VERS. 19.)</strong> <em>Hoc est autem judicium,
quia lux venit in mundum, et dilexerunt homines magis
tenebras quam lucem:</em> erant enim mala opera
eorum. Fratres mei, quorum opera bona invenit
Dominus? Nullorum. Omnia [<em>Aug.,</em> Omnium] enim
mala opera invenit. Quomodo ergo quidam fecerunt
veritatem, et venerunt ad lucem? Hoc enim sequitur:
</p><p>VERS. 21.---<em>Qui autem facit veritatem, venit ad
lucem, ut manifestentur opera ejus, quia in Deo facta
sunt.</em> Quomodo ergo quidam bonum opus fecerunt,
ut venirent {494} ad lucem, id est, ad Christum? Et
quomodo quidam dilexerunt tenebras? Si enim omnes
<nobr><sub></sub></nobr> peccatores invenit, et omnes a peccato sanat; et serpens
ille, in quo figurata est mors Domini, eos sanat
qui morsi fuerant; et propter morsus serpentis erectus
est serpens, id est, mors Domini, propter mortales
homines, quos invenit injustos; quomodo intelligitur,
<em>hoc est judicium, quoniam lux venit in mundum,
et dilexerunt homines magis tenebras quam
lucem:</em> erant enim mala opera eorum? Quid enim est
hoc? Quorum enim erant opera bona? Nonne venisti
ut justifices impios? Sed <em>dilexerunt,</em> inquit, <em>tenebras
magis quam lucem.</em> Ibi posuit vim; multi enim dilexerunt
peccata sua, [multi confessi sunt peccata sua]:
quia, qui confitetur peccata sua et accusat peccata
<nobr><sub></sub></nobr> sua, jam cum Deo facit. Accusat Deus peccata tua:
si et tu accuses, conjungeris Deo. Quasi duae res sunt,
homo et peccator. Quod audis homo, Deus fecit;
quod audis peccator, ipse homo fecit. Dele quod fecisti,
ut Deus salvet quod fecit. Oportet ut oderis in te
opus tuum, et ames in te opus Dei. Cum autem coeperit
tibi displicere quod fecisti, inde incipiunt bona
opera tua, quia accusas mala opera tua. Initium bonorum
operum, confessio est operum malorum. Facis
veritatem, et venis ad lucem. Quid est, facis veritatem?
Non te palpas, non tibi blandiris, non te
adulas; non dicis: justus sum, cum sis iniquus, et
incipis facere veritatem. Venis autem ad lucem, ut
manifestentur opera tua quia in Deo sunt facta, quia
et hoc ipsum quod tibi displicuit peccatum tuum,
<nobr><sub></sub></nobr> non tibi displiceret, nisi Deus tibi luceret, et ejus
veritas tibi ostenderet lucem [<em>In Aug.</em> deest, lucem];
sed qui etiam admonitus diligit peccata sua, odit admonentem
lucem, et fugit eam, ut non arguantur
opera ejus mala quae diligit. Qui autem facit veritatem,
accusat in se mala sua, non sibi parcit, non
sibi ignoscit, ut Deus ignoscat; quia quod vult ut
Deus ignoscat, ipse agnoscit, et venit ad lucem, cui
gratias agit quod illi, quid in se odisset, ostenderit.
Dicit Domino: <em>Averte faciem tuam a peccatis meis.</em> Et
qua fronte dicit, nisi iterum dicat? <em>Quoniam facinus
meum ego agnosco, et peccatum meum contra me est
semper</em> <strong>(Psal. L, 5, 11)</strong>. Sit ante te, quod non vis
esse ante Dominum [<em>Aug.,</em> Deum]. Si autem post te
feceris peccatum tuum, retorquet tibi illud Deus
<nobr><sub></sub></nobr> ante oculos tuos: et tunc retorquet, quando jam
poenitentiae fructus nullus erit. Currite dum lucem
habetis, ne tenebrae mortis vos comprehendant.» Sequitur
autem:
</p><p>VERS. 22.---<em>Post haec autem venit Jesus et discipuli
ejus in Judaeam terram.</em> Et illic demorabatur cum
eis, et illic baptizabat. «
<br>@ <nobr><sub></sub></nobr> Ex sancto Augustino, Tract. XIII, num 4, 6. Baptizatus baptizat; non
in eo baptismate baptizat quo baptizatus est. Dat
baptismum [<em>Ms.,</em> baptisma] Dominus baptizatus a
servo, ostendens humilitatis viam, et perducens ad
baptismum [<em>Ms.,</em> baptisma] Domini. Hoc est baptisma
suum, praebendo humilitatis exemplum, quia
ipse non respuit baptisma servi; et baptismate servi
via praeparabatur Domino: et baptizatus Dominus,
viam se fecit ad se [venientibus.] Ipsum audiamus:
<nobr><sub></sub></nobr> <em>Ego sum via, veritas et vita</em> <strong>(Joan. XIV, 6)</strong>. Si veritatem
quaeris, viam tene: nam ipse est via, qui est
veritas. Audiamus Joannem; <em>Baptizabat Jesus.</em> Diximus
quia baptizat Jesus. Quomodo inquit, Jesus,
quomodo Dominus, quomodo Dei Filius, quomodo
Verbum; sed Verbum caro factum est.»
</p><p>
</p><h4>CAPUT VI.</h4>
<em>Joanni in Aenon baptizanti a suis discipulis dicitur,
quod, cui ille testimonium perhibebat, hic baptizet,
et quod omnes ad eum veniant.</em> Quem ille sponsum
esse, et oportere crescere, se autem minui. Illumque
desursum, et supra omnes esse. Credentemque in
eum habere vitam aeternam. Super incredulum vero
iram manere confirmat.<nobr><sub></sub></nobr> 
<p>VERS. 23.---<em>Erat autem Joannes baptizans in Aenon,
juxta Salin.</em> Locus quidem [<em>Forte, lacus quidam</em>] ex
nomine intelligitur, quia aquae multae erant ibi. Aenon
juxta Salim locus est, ubi baptizabat Joannes, et ostenditur
nunc usque locus, in octavo lapide {495} Scytopoleos
ad meridiem, juxta Salim et Jordanem.
<strong>(VERS. 24.)</strong> <em>Nondum enim missus fuerat Joannes in
carcerem.</em> Quare baptizabat Joannes? Quia oportebat
ut baptizaretur Dominus. Quare oportebat ut Dominus
baptizaretur? Ne aliquis magna licet praeditus
gratia vel potestate, contemneret baptizari. Ipse Dominus
non contempsit baptismi sacramentum, quamvis
in illo non esset quod mundaretur in baptismo,
<nobr><sub></sub></nobr> qui nullum habuit peccatum, quod dimitteretur in
baptismi lavacro. Baptizatus est a servo Dominus, ne
servus Domini baptismum contemneret. <em>Nondum
enim missus fuerat Joannes in carcerem.</em> Ideo hoc dixit
evangelista, ut intelligeretur [haec miracula], quae
ante posuit, primo anno doctrinae Domini nostri Jesu
Christi, quae incipiebat a baptismo suo, acta esse; cujus
anni gesta, maxime alios intellexit evangelistas tacere.
</p><p>VERS. 25.---<em>Facta est autem quaestio ex discipulis
Joannis cum Judaeis de purificatione.</em> Zelantes vero
discipuli Joannis magistrum, quia plures audiebant
concurrere ad baptisma Christi, et praeferre Judaeos
baptismo Joannis baptismum Christi, ita ut novissime
ventum est ad ipsum Joannem, ut solveret quaestionem
quam habuerunt discipuli illius cum Judaeis, de
<nobr><sub></sub></nobr> discretione inter baptismum Christi et baptismum
Joannis, et dixerunt ei:
</p><p>VERS. 26.---<em>Rabbi, qui erat tecum trans Jordanem,
cui tu testimonium perhibuisti, ecce hic baptizat, et
omnes veniunt ad eum.</em> Quasi indignantes quod plures
venissent ad baptismum Christi, dixerunt: <em>Omnes
veniunt ad eum, et te dimittunt, dum tuo baptismo
baptizatus est ille, ad cujus baptismum omnes modo
concurrunt.</em>
</p><p>VERS. 27.---<em>Respondit Joannes et dixit:</em> Non potest
homo accipere quidquam, nisi fuerit ei datum de
coelo. Vos mihi testimonium perhibetis, quod dixerim:
<em>Non sum ego Christus.</em> Si meo testimonio creditis,
scitote me non esse Christum, sed illum; et
<nobr><sub></sub></nobr> illius baptismum esse in quo est remissio peccatorum
et Spiritus sanctus datur; non meum in quo
tantummodo poenitentia dabatur, et fides in eum in
quo [<em>Ms.,</em> de quo] querimoniam nunc habetis. <em>Non
potest homo aliquid accipere, nisi fuerit illi datum de
coelo.</em> Ministerium accepi quod mihi datum fuit de
coelo. Praeco sum, ille judex; ego servus, ille Dominus;
ille sponsus, ego amicus sponsi. <em>Illum oportet
crescere, me autem minui.</em> Veniebam illi viam parare,
non me exaltare. <em>Ego vox clamantis, ille Verbum patris.</em>
<em>Qui post me venit, ante me factus est, id est,
dignitate praelatus est mihi.</em> <em>Cujus ego non sum dignus
corrigiam calceamenti </em>[ejus] solvere, id est, nativitatis
illius qui ex virgine natus venit in mundum
<nobr><sub></sub></nobr> enarrare mysterium. Audistis testimonium meum;
credite testimonio meo. Concurrite ad illum, in cujus
baptismo est remissio peccatorum. Iste Joannes
tantae auctoritatis habebatur, ut a populo Christus
putaretur; sed ille falsum respuit honorem, ut solidam
potuisset habere veritatem. Noluit de se jactare
quod non fuit, ne sine eo esset qui semper fuit.
</p><p>VERS. 29.---<em>Qui habet sponsam, sponsus est.</em> Ego
non sum sponsus. Sed quid sum? Amicus sponsi,
gaudens in vocem illius. Quis est sponsus? Ille de quo
dicitur: <em>Rex omnis terrae Deus;</em> et adorabunt eum omnes
reges terrae, omnes gentes servient ei <strong>(Psal. LXXI, 11)</strong>.
Ille sponsus verus; sponsa vero sancta Ecclesia, ex
omnibus congregata gentibus, de qua Apostolus ait:
<em>Desponsavi vos uni viro,</em> virginem castam exhibere
<nobr><sub></sub></nobr> Christo <strong>(II Cor. XI, 2)</strong>. Virgo est et sponsum habet,
quae quotidie generat et virgo perpetua permanet.
Virginitas haec integritas est mentis, charitatis perfectio,
unitas catholicae fidei, pacis concordia, castitas
in corde et anima; quia nihil valet corporis castitas
sine catholicae fidei integritate; cujus virginis, id
est, universalis Ecclesiae, amici sunt praedicatores
evangelicae veritatis. Et ideo dicit iste Joannes,
<em>amicus sponsi:</em> Qui stat et audit, gaudio gaudet propter
vocem sponsi. Stat enim, qui in fide recta permanet,
et quod credit, praedicat. «
<br>@ <nobr><sub></sub></nobr> Sanctus Augustinus loc. cit. num. 12. Quare stat?
Quia non cadit. Quare non cadit? Quia humilis est.
Iste praecursor Domini in solida petra stabat, dum
ait: Non sum ego Christus, non sum ego sponsus,
sed amicus sponsi. Qui gloriam illius quaerit qui
<nobr><sub></sub></nobr> misit eum, merito non cadit, merito stat, merito
audit vocem sponsi, et gaudio gaudet propter vocem
sponsi.» Vox ergo sponsi est: <em>Ite, docete omnes
gentes, baptizantes eos in nomine Patris, et Filii, et
Spiritus sancti.</em> {496} «
<br>@ <nobr><sub></sub></nobr> S. Aug. Tract. XIV, num. 2, 3, 5. Confessus est ergo Joannes,
sicut superius audistis, <em>quia non sum ego Christus:</em>
quia cum discipulos multos faceret Jesus, et perferretur
ad eum, veluti [ut] instigaretur, quasi invido
enim narraverunt: <em>Ecce ille facit plures discipulos
quam tu, ille confessus est quid esset, et inde meruit
pertinere ad eum, quia non est ausus se dicere,
quod est ille.</em> Hoc ergo dicit Joannes, <em>Non potest
homo accipere quidquam, nisi fuerit ei datum de coelo.</em>
Ergo Christus [dat], homo accipit.
</p><p><nobr><sub></sub></nobr> VERS. 28, 29.---<em>Ipsi vos mihi testimonium perhibetis,
quod dixerim:</em> Ego non sum Christus; sed quia
missus sum ante illum. Qui habet sponsam, sponsus
est, amicus autem sponsi, qui stat et audit eum, et
gaudio gaudet propter vocem sponsi. Non sibi gaudium
facit de se. Qui vult gaudere de se, tristis erit; qui
autem de Deo vult gaudere, semper gaudebit, quia
Deus sempiternus est. Vis [ergo] habere gaudium
sempiternum? inhaere illi qui sempiternus est. Talem
se dixit Joannes. <em>Propter vocem sponsi gaudet amicus
sponsi, ait, non propter vocem suam;</em> <em>et stat et audit
eum:</em> si ergo cadit, non audit eum. De illo [enim]
quondam [<em>Aug.,</em> quodam] qui cecidit, dictum est:
<em>Et in veritate non stetit</em> <strong>(Joan. VIII, 44)</strong>. De diabolo
<nobr><sub></sub></nobr> dictum est. Ergo stare debet amicus sponsi, et audire.
Quid est stare? Permanere in gratia ejus quam accepit,
et audire [<em>Aug.,</em> et audit] vocem ad quam gaudeat.
Sic erat Joannes. Noverat, unde gaudebat. Non sibi
arrogabat, quod ipse noverat [<em>Aug.,</em> quod ipse non
erat]: sciebat illuminatum se, non illuminatorem.
<em>Erat</em> enim lumen verum, ait evangelista, <em>quod illuminat
omnem hominem venientem in hunc mundum</em>
 <strong>(Joan. I, 9)</strong>. Si ergo omnem hominem, et ipsum
Joannem, quia et ipse de hominibus erat. Sequitur
et dicit Joannes: <em>Hoc ergo gaudium meum impletum
est.</em> Quod est gaudium ipsius? ut gaudeat ad vocem
sponsi. Multi enim ideo facti sunt insipientes, quia
dixerunt se esse sapientes; quos arguit Apostolus in
Epistola ad Romanos dicens: <em>Aestimantes se esse</em>
<nobr><sub></sub></nobr> sapientes, stulti facti sunt <strong>(Rom. I, 20)</strong>. Ergo Deus
quod dat gratias agentibus, tulit non agentibus. Noluit
esse hoc Joannes; gratus esse voluit. Confessus
est accepisse se, et gaudere se dixit, propter vocem
sponsi, et ait:
</p><p>VERS. 30.---<em>Hoc ergo gaudium meum impletum
est.</em> Illum oportet crescere, me autem minui. Quid
est hoc? illum oportet exaltari, me autem humiliari.
Magnum hoc sacramentum est: antequam veniret
Dominus Jesus, homines gloriabantur de se: venit
ille homo, ut minueretur illius [<em>Ms.,</em> hominis] gloria,
et augeretur gloria Dei. Etenim venit ille sine peccato,
et invenit omnes cum peccato. Si sic venit
ille, ut dimitteret peccata, Deus largiatur, homo confiteatur.
Etenim confessio hominis, humilitas hominis;
<nobr><sub></sub></nobr> miseratio Dei, altitudo Dei. Si ergo venit
ille dimittere peccata [<em>Aug.,</em> homini peccata], agnoscat
homo humilitatem suam, et Deus faciet misericordiam
suam. <em>Illum oportet crescere, me autem
minui:</em> hoc est, illum oportet dare, me autem accipere;
illum oportet glorificari, me autem confiteri.
Intelligat homo gradum suum, et confiteatur Deo,
et audiat Apostolum dicentem homini superbienti et
elato et extollere se volenti: <em>Quid enim habes, quod
non accepisti? Si autem accepisti, quid gloriaris,
quasi non acceperis</em> <strong>(I Cor. IV, 7)</strong>? Intelligat ergo
homo, quia accepit, qui volebat suum dicere quod
non est ejus, et minuatur. Bonum est illi enim ut
Deus in illo glorificetur; ipse in se minuatur, ut in
Deo augeatur. Haec testimonia, hanc [<em>Aug.,</em> et hanc]
<nobr><sub></sub></nobr> veritatem, etiam passionibus suis, significaverunt
Christus et Joannes. Nam Joannes capite minoratus
est, et Christus in cruce exaltatus est, ut et ibi appareret,
quid est, <em>illum oportet crescere, me autem
minui,» hoc est, illum oportet exaltari, me autem
humiliari.</em> Hoc enim significat et ipsa creatura lucis.
Nam Christus natus est diebus crescentibus, Joannes
vero decrescentibus; ut ostenderetur quid est Christus,
hoc est lumen verum; et quid est Joannes, hoc
est illuminatus ab eo. Crescamus [nos] in illo, et per
illum, ut ille crescat in nobis, donec perveniamus
ad perfectum diem. Audiamus adhuc quid Joannes
de Christo dixerit, vel quid de seipso. Dicit enim:
</p><p><nobr><sub></sub></nobr> {497} VERS. 31.---«
<br>@ <nobr><sub></sub></nobr> S. Aug. loc. cit. num. 6, 7, 8. <em>Qui de sursum venit, super omnes
est, et qui de terra est, de terra loquitur.</em> Qui de sursum
venit, super omnes est, id est Christus. <em>Qui autem est
de terra, terra est, et de terra loquitur, id est Joannes.</em>»
Quomodo ergo de terra loquitur? Omnis homo
terrenus est, et dum terrena loquitur, de terra loquitur;
qui vero illuminatus est ab eo, qui est lumen
verum, de divinis loquitur. Ergo seorsum [<em>Ms.,</em> sursum]
est gratia Dei, seorsum natura hominis. Carnalis
carnaliter aestimat, carnaliter suspicatur. Dum
venit gratia Dei illuminans hominem, coelestia loquitur,
sicut dictum est: <em>Qui illuminas lucernam
meam, Domine, Deus meus, illumina tenebras meas</em>
 <strong>(Psal. XVII, 29)</strong>. «Hoc est, illum oportet crescere, me
autem minui. Ergo Joannes, quod ad Joannem pertinet,
<nobr><sub></sub></nobr> de terra est, et de terra loquitur: si quid divinum
a Joanne audisti, illuminantis est, non recipientis.
</p><p>VERS. 32.---<em>Qui de coelo venit, super omnes est, et
quod vidit et audivit, hoc testificatur, et testimonium
ejus nemo accepit.</em> Qui de coelo venit, super omnes
est, Dominus noster Jesus Christus, de quo superius
dictum est: <em>Nemo ascendit in coelum, nisi qui descendit
de coelo, Filius hominis, qui est in coelo.</em> Est autem
super omnes, et quod vidit et audivit, hoc loquitur.
Habet enim et Patrem ipse Filius Dei; habet et matrem
[<em>Aug.,</em> et Patrem], et audivit a Patre. Et quod
audivit a Patre, quid est? Quis hoc explicet? Quando
lingua mea, quando cor meum sufficere potest, vel
cor ad intelligendum, vel lingua ad proferendum?
<nobr><sub></sub></nobr> Quid est quod Filius audivit a Patre? Forte Filius
Verbum Patris audivit? Imo Filius Verbum Patris
est. Cum ergo Verbum Dei Filius sit, Filius autem
locutus est nobis; non verbum suum, sed Verbum
Patris se nobis loqui voluit, qui Verbum Patris loquebatur.
Hoc ergo, quomodo decuit et oportuit,
dixit Joannes. <em>Qui de coelo venit, super omnes est, et
quod vidit et audivit, illud testatur, et testimonium
ejus nemo accepit.</em> Si nemo, ut quid venit? quorumdam
enim [<em>Al.,</em> ergo] nemo. Est quidam populus
praeparatus ad iram Dei, damnandus cum diabolo,
horum nemo accepit [<em>Aug.,</em> accipit] testimonium
Christi. Nam si omnino nemo, nullus homo; quid
ergo est quod sequitur?
</p><p>VERS. 33.---<em>Qui accepit testimonium ejus, signavit,</em>
<nobr><sub></sub></nobr> quia Deus verax est. Certe ergo nemo, sed tu ipse
dicis [<em>Aug.,</em> non nemo, si tu ipse dicis]: <em>Qui accepit
testimonium ejus, signavit, quia Deus verax est.</em> Responderet
ergo fortasse interrogatus Joannes, et diceret
nobis, quid dixerit [<em>Aug.,</em> novi quid dixerim,
nemo] nemo [<em>Ms.,</em> Certe ergo nemo, si tu ipse dicis,
<em>Qui accepit, etc.</em> . . , et diceret: Novi quid dixerim:
nemo est quidam populus]. Est quidam populus natus
ad iram Dei, et ad hoc praecognitus. Qui sint
enim credituri, et qui non sint credituri, novit Dominus;
qui sint perseveraturi in eo quod crediderint,
et qui sint lapsuri, novit Deus; et numerati
sunt Deo omnes futuri in vitam aeternam.» Testimonium
<nobr><sub></sub></nobr> ejus qui venit de coelo, nemo accepit; qui
autem accepit testimonium ejus, <em>signavit, quia Deus
verax est.</em> Signavit, dixit; hoc est, signum posuit in
corde suo, quasi singulare et speciale aliquid, hunc
esse Deum verum, qui missus est ob salutem humani
generis. «Quid est, <em>signavit, quia Deus verax
est, nisi quia omnis homo mendax, Deus autem verax
est? Quia nemo hominum potest dicere, quod
veritas </em>[<em>Aug.,</em> veritatis est] est, nisi illuminetur ab
eo, qui mentiri non potest. Deus ergo verax, Christus
autem Deus. Vis probare? Accipe testimonium ejus,
et invenis. <em>Qui enim accepit testimonium ejus, signavit
quia Deus verax est.</em> Quis? Ipse qui de coelo venit
et descendit, et super omnes est, Deus verax est.»
Quem enim misit Deus, verba Dei loquitur; ipse est
<nobr><sub></sub></nobr> Deus verax, ipse est Deus, et Dominus noster Jesus
Christus, de quo Apostolus ait: <em>Postquam venit plenitudo
temporis, misit Deus Filium suum factum ex
muliere, factum sub lege</em> <strong>(Gal. IV, 4)</strong>.
</p><p>VERS. 34.---«
<br>@ <nobr><sub></sub></nobr> S. Aug. Ibid. num. 10. <em>Quem enim misit Deus, verba Dei
loquitur.</em> Hoc utique de Christo dicebat, ut se ab illo
distingueret. Quid enim? Joannem nonne Deus misit?
An non ipse dixit: <em>Missus sum ante eum:</em> et
qui me misit baptizare in aqua: et de illo dictum est:
<em>Ecce ego mitto Angelum meum ante te, et praeparabit
viam tuam</em> <strong>(Malach. III, 1)</strong>. Nonne et ipse verba Dei
loquitur, de quo etiam dictum est quod sit amplius
quam propheta? Si ergo et ipsum Deus misit, et
verba Dei loquitur, quomodo ad distinctionem de
Christo eum dixisse accepimus: <em>Quem enim misit</em>
<nobr><sub></sub></nobr> Deus, verba Dei loquitur? Sed vide, quid adjungat:
</p><p>{498}---<em>Non enim ad mensuram dat Deus Spiritum.</em>
Audi Apostolum dicentem: <em>Secundum mensuram
donationis Christi</em> <strong>(Ephes. IV, 7)</strong>. Hominibus
ad mensuram dat, unico Filio non dat ad mensuram.
Quomodo hominibus dat ad mensuram? Alii
quidem datur per Spiritum sermo sapientiae, alii
sermo scientiae secundum eumdem Spiritum; alii fides
in eodem Spiritu, alii prophetia, alii judicatio
[<em>Aug.,</em> dijudicatio] spirituum, alteri genera linguarum,
alii dona curationum <strong>(I Cor. XII, 8)</strong>. [<em>Aug.,</em>
Nunquid omnes apostoli?] Nunquid omnes prophetae?
Nunquid omnes doctores? Nunquid omnes
habent virtutes? Nunquid omnes dona habent sanitatum?
Nunquid omnes linguis loquuntur? Nunquid
<nobr><sub></sub></nobr> omnes interpretantur? Aliud habet ille, aliud
iste; et quod habet iste, ille non habet. Mensura,
divisio quaedam donorum est. Ergo hominibus
mensura [<em>Idem, ad mensuram</em>] datur; et concordia
ibi unum corpus facit. Quomodo aliud accepit
manus ut operetur; aliud oculos ut videat;
aliud aures ut audiat; aliud pedes [<em>Idem, oculus,
auris, pes</em>] ut ambulet: anima tamen una est, quae
agit omnia; in manu, ut operetur; in pede, ut ambulet;
in aure, ut audiat; in oculo, ut videat: sic
sunt etiam diversa dona fidelium, tanquam membris
ad mensuram cuique propriam distributa. Sed Christus,
<nobr><sub></sub></nobr> qui dat, non ad mensuram accipit. 
<br>@ <nobr><sub></sub></nobr> Idem, loc. cit. num. 11. Audi enim
adhuc, quod sequitur, quia de Filio dixerat: <em>Non
enim ad mensuram dat Deus Spiritum.</em>
</p><p>VERS. 35.---<em>Pater diligit Filium, et omnia dedit
in manu ejus.</em> Addidit: <em>Et omnia dedit in manus ejus,
ut nosses et hic quam distincte </em>[<em>Aug.,</em> qua distinctione]
dictum est: <em>Pater diligit Filium.</em> Quare? Ergo Pater
non diligit Joannem? et tamen [non] omnia dedit
in manu ejus; Pater non diligit Paulum? et tamen
[non] omnia dedit in manu ejus. <em>Pater diligit Filium:</em>
sed quomodo Pater Filium, non quomodo Dominus
servum; quomodo Unicum, non quomodo adoptatum.
Itaque <em>omnia dedit in manu ejus.</em> Quid est <em>omnia?
Ut tantus sit Filius, quantus est Pater.</em> Sequitur:
</p><h4>CAPUT IV. VERS. 1, 2, 3.</h4>---<em>Ut ergo cognovit Jesus</em>
<nobr><sub></sub></nobr> quia audierunt Pharisaei, quia Jesus plures discipulos
facit quam Joannes, et baptizat: quanquam Jesus non
baptizaret, sed discipuli ejus: reliquit Judaeam terram,
et abiit in Galilaeam. «
<br>@ <nobr><sub></sub></nobr> S. Aug. Tract. XV in Joan. num. 2, 3, 4. Utique Dominus si sciret
Pharisaeos ita de se cognovisse quod plures discipulos
faceret et quod plures baptizaret, ut hoc eis ad
salutem pertineret [<em>Aug.,</em> valeret] sequendi eum,
ut et ipsi essent discipuli, et ipsi vellent ab eo baptizari;
magis non relinqueret Judaeam terram, sed
propter illos maneret ibi: quia vero cognovit eorum
scientiam, simul cognovit et invidentiam, quia non
hoc propterea didicerunt ut sequerentur, sed ut persequerentur,
abiit inde. Poterat quidem ille et praesens
ab his non teneri, si nollet; non occidi, si nollet;
qui [<em>Aug.,</em> quia] potuit, et non nasci, si nollet:
<nobr><sub></sub></nobr> sed quia in omni re quam gessit ut homo, hominibus
in se credituris praebebat exemplum (quia unusquisque
servus Dei non peccat, si secesserit in alium
locum, videns furorem fortem [<em>Aug.,</em> forte] persequentium
se aut quaerentium in malum animam
suam; videretur autem sibi servus Dei peccare si faceret,
nisi in faciendo Dominus praecessisset), fecit
hoc ille magister bonus, ut doceret, non quod timeret.
Fortassis etiam hoc moveat, cur dictum sit:
<em>Baptizabat Jesus plures quam Joannes,</em> et posteaquam
dictum est, <em>baptizat </em>[Ms., baptizabat], subjectum
sit: <em>Quanquam Jesus non baptizaret, sed discipuli
ejus.</em> Quid ergo? Falsum dictum erat, et correctum
est cum additum est, <em>quanquam Jesus non
baptizaret, sed discipuli ejus? An utrumque verum</em>
<nobr><sub></sub></nobr> est, quia Jesus et baptizabat, et non baptizabat?
Baptizabat enim, quia et ipse mundabat; non baptizabat,
quia non ipse tingebat. Praebebant discipuli
ministerium corporis, praebebat ille adjutorium majestatis.
Quando enim cessaret a baptizando, qui non
cessat a mundando, de quo dictum est ab eodem
Joanne per Joannis Baptistae personam [dicentis]:
<em>Hic est qui baptizat? Ergo Jesus adhuc baptizat;</em> et
quousque baptizantur, qui baptizandi sunt [<em>Aug.,</em>
quousque baptizandi sumus], Jesus baptizat. Securus
homo accedat ad inferiorem ministrum, habet
enim superiorem magistrum. Sed forte dicat aliquis:
<nobr><sub></sub></nobr> Baptizat quidem Christus in spiritu, non in corpore.
Quasi vero alterius dono quam illius, quisquam etiam
sacramento corporalis et visibilis baptismatis imbuatur.
Vis nosse quia ipse baptizat non solum spiritu,
sed etiam aqua? Audi Apostolum: <em>Sicut Christus, inquit,</em>
{499} <em>dilexit Ecclesiam suam, et seipsum tradidit
pro ea, mundans eam lavacro aquae in verbo, ut exhiberet
sibi ipse gloriosam Ecclesiam, non habentem
maculam aut rugam, aut aliquid ejusmodi</em> <strong>(Ephes. V,
25)</strong>. Mundans eam, unde? Lavacro aquae in verbo.
Tolle aquam, non est baptismum. Similiter verbum
si tuleris, baptismum non fit [<em>Ms.,</em> baptisma, tolle
verbum, non est baptisma]. 
<br>@ <nobr><sub></sub></nobr> Hucusque Augustinus.» Quaeri enim solet si
in hoc baptismo discipulorum Christi, Spiritus sanctus
daretur, propter verba quae in sequenti hujus
<nobr><sub></sub></nobr> Evangelii loco leguntur, ubi dicitur: <em>Spiritus sanctus
nondum fuerat datus, quia Jesus nondum fuerat glorificatus</em>
 <strong>(Joan. VII, 39)</strong>? Profecto dabatur Spiritus
sanctus in hoc discipulorum Christi baptismo, licet
non ea manifestatione, qua post ascensionem Christi
decima die in igneis linguis datus est. Quod quaedam
latenter, quaedam vero per visibilem creaturam, visibiliter
Deus operatur, pertinet ad gubernationem
prudentiae, quia omnes divinae actiones, locorum,
temporumque ordinis [<em>Ms.,</em> ordine] distinctione pulcherrima
aguntur. Quomodo autem ipse Dominus
secum habebat utique Spiritum sanctum in ipso homine
quem gerebat, quando ut baptizaretur venit
ad Jordanem [<em>Ms.,</em> amnem]; et tamen posteaquam
baptizatus est, descendere in eum in columbae specie
<nobr><sub></sub></nobr> idem Spiritus [sanctus] visus est: sic intelligendum
est, ante manifestum et visibilem adventum Spiritus
sancti quoscunque sanctos eum latenter habere potuisse.
Ita sane hoc diximus ut intelligamus etiam
visibili demonstratione Spiritus sancti, qui adventus
ejus dicitur, ineffabili vel etiam incogitabili modo
largius in hominum corda plenitudinem ejus infusam.
Sequitur: <em>Reliquit Judaeam, et abiit iterum in Galilaeam.</em>
Quid est, <em>reliquit Judaeam, nisi reliquit infidelitatem
illorum qui eum recipere noluerunt;</em> et
lapidem quem aedificare debuerunt, reprobaverunt?
Et abiit per apostolos in Galilaeam, id est, in volubilitatem
istius mundi, praecipiens apostolis: <em>Ite,
docete omnes gentes, baptizantes eos in nomine Patris,
et Filii, et Spiritus sancti</em> <strong>(Matth. XXVIII, 19)</strong>.
<p><nobr><sub></sub></nobr> VERS. 4.---<em>Oportebat enim eum transire per Samariam.</em>
In lectione vero Evangelii, infirmitatem humani
generis suscepisse Dominum Jesum Christum
plenissime nobis sanctus evangelista monstravit; siquidem
cum dixisset venisse Dominum in civitatem
Samariae, quae dicitur Sichar, juxta praedium quod
dedit Jacob filio suo Joseph, in quo praedio erat fons
Jacob, addidit: <em>Jesus,</em> inquit, <em>fatigatus ex itinere,
sedebat sic supra fontem </em>[Ms., <em>supra puteum</em>].
</p><p>
</p><h4>CAPUT VII.</h4>
<em>Ad puteum Jacob mulieri Samaritanae Christus se manifestans
plurima mystice loquitur, et multi Samaritanorum
credunt in eum, dicentes:</em> Vere hic est
Salvator mundi.<nobr><sub></sub></nobr> 
<p>VERS. 5, 6.---<em>Venit Jesus in civitatem Samariae,
quae dicitur Sichar, juxta praedium quod dedit Jacob
Joseph filio suo.</em> Erat enim ibi fons Jacob. Jesus,
inquit, <em>fatigatus itinere, sedebat sic super fontem.</em>
Super fontem videlicet putei, [qui erat in praedio,
quod] sanctus Jacob Joseph filio suo dereliquerat:
quod praedium non tam Joseph quam Christo arbitror
derelictum, cujus figuram sanctus Joseph patriarcha
portavit, quem vere sol adorat et luna, et omnes
stellae benedicunt. Ad hoc praedium ideo venit Dominus,
ut Samaritani, qui haereditatem sibi patriarchae
Israel vindicare cupiebant, agnoscerent possessorem
suum, et converterentur ad Christum qui legitimus
<nobr><sub></sub></nobr> patriarchae haeres est factus. Dicit evangelista:
<em>Jesus autem fatigatus ex itinere, sedebat sic super fontem
</em>[Ms., <em>supra puteum</em>]. Evangelica sacramenta
in Domini nostri Jesu Christi dictis factisque signata,
non omnibus patent; et ea nonnulli minus diligenter
minusque sobrie interpretando afferunt plerumque
pro salute perniciem et pro cognitione veritatis
errorem. Inter quae illud est sacramentum quod
scriptum est Dominum hora diei sexta venisse ad
puteum Jacob, fessumque ab itinere resedisse, a
muliere Samaritana potum petisse, et caetera quae
in eodem loco Scripturarum discutienda et pertractanda
dicuntur. De qua re id primum {500} tenendum
est, quod in omnibus Scripturis summa vigilantia
custodire oportet ut secundum fidem sit sacramenti
<nobr><sub></sub></nobr> divini expositio. Hora igitur diei sexta venit
ad puteum Dominus noster. Video in puteo tenebrosam
profunditatem. Admoneo ergo intelligi [<em>Ms.,</em> intelligere]
mundi hujus infirmas partes, id est, terrenas,
quo venit Dominus Jesus hora sexta, id est,
sexta aetate generis humani, tanquam senectute veteris
hominis, quo jubemur exui, ut induamur novo
qui secundum Deum creatus est <strong>(Ephes. IV, 24)</strong>. Nam
sexta aetas senectus est, quoniam prima est infantia,
secunda pueritia, tertia adolescentia, quarta juventus,
quinta gravitas. Veteris itaque hominis vita,
quae secundum carnem temporali conditione peragitur,
sexta aetate, id est, senectute concluditur,
quia senectute, ut dixi, humani generis Dominus
noster creator nobis et reparator advenit, ut moriente
<nobr><sub></sub></nobr> scilicet vetere homine, novum in se constitueret,
quem exutum luto terreno in coelestia regna transferret.
Ergo nunc puteus, ut dictum est, mundi hujus
terrenum laborem et errorem tenebrosa profunditate
significat. Et quoniam exterior est homo vetus, et
novus interior, dictum est ab Apostolo: Et si exterior
homo noster corrumpitur, interior autem renovatur
de die in diem. Rectissime omnino, quoniam
omnia visibilia ad exteriorem hominem pertinent,
quibus Christiana disciplina renuntiat. Hora
sexta venit Dominus ad puteum, id est, medio die,
unde jam incipit sol iste visibilis declinare in occasum:
<nobr><sub></sub></nobr> quoniam et nobis vocatis a Christo ad invisibilium
amorem, homo interior recreatus, ad interiorem
lucem quae nunquam occidit, revertatur; secundum
apostolicam disciplinam, non quaerens quae
videntur, sed quae non videntur. Quae enim videntur
temporalia sunt, quae autem non videntur aeterna
sunt. Quod autem fatigatus venit ad puteum, infirmitatem
carnis significat; quod sedit, humilitatem,
quia et imbecillitatem carnis pro nobis suscepit, et
homo hominibus tam humiliter apparere dignatus
est. De hac infirmitate carnis Propheta dicit: Homo
in plaga positus, et sciens ferre imbecillitatem; de
humilitate vero Apostolus loquitur dicens: <em>Humiliavit
se, factus subditus usque ad mortem</em> <strong>(Philip. II, 8)</strong>.
Quanquam illud quod sedit, quoniam solent sedere
<nobr><sub></sub></nobr> doctores, possit alio intellectu non humilitatis modestiam,
sed magistri demonstrare personam. Sed
quaeri potest quare a muliere Samaritana, quae aquae
implendae gratia venerat, bibere postulaverit, cum
ipse postea spiritalis fontis affluentiam se petentibus
dare posse praedicaverit? Sed scilicet sitiebat Deus
mulieris illius fidem, quoniam Samaritana erat, et
solet Samaria idololatriae imaginem sustinere; ipsi
enim separati a populo Judaeorum, simulacris mutorum
animalium, id est, vaccis aureis animarum suarum
dedecus adduxerant [<em>Ms.,</em> decus addixerant].
Venerat autem Jesus Dominus noster ut gentium
multitudinem, quae simulacris servierat, ad munimentum
fidei Christianae et incorruptae religionis
adduceret. <em>Non</em> enim est, inquit, <em>sanis opus medicus,</em> 
<nobr><sub></sub></nobr> sed male habentibus. Ergo eorum fidem sitit, pro
quibus sanguinem fudit.
</p><p>VERS. 7.---<em>Dixit ergo ad eam Jesus:</em> Mulier, da
mihi bibere. Et ut noveris quid sitiebat Dominus noster
post paululum veniunt discipuli ejus, qui perrexerant
in civitatem, ut cibos emerent, et dicunt ei:
<em>Rabbi, manduca.</em> Ille autem dixit eis: Ego aliam habeo
escam manducare, quam vos nescitis. Dicunt ergo
discipuli ejus ad alterutrum: Nunquid aliquis attulit
ei manducare? Dicit eis Jesus: Meus cibus est, ut faciam
voluntatem ejus qui me misit, et ut perficiam
opus ejus. Nunquid hic intelligitur alia voluntas Patris
qui eum misit, et opus ejus quod perficere velle
respondit, nisi ut nos ad fidem suam a pernicioso
mundi errore converteret? Qualis est ergo cibus
<nobr><sub></sub></nobr> ejus, talis et potus. Quapropter hoc in illa muliere
sitiebat, ut faceret in ea voluntatem Patris, et perficeret
opus ejus. Sed illa carnaliter intelligens respondit:
<strong>(VERS. 9.)</strong> <em>Tu cum sis Judaeus, quomodo a
me bibere poscis, cum sim mulier Samaritana? Non
enim coutuntur Judaei Samaritanis.</em> Cui Dominus noster
dixit:
</p><p>VERS. 10.---<em>Si scires donum Dei, et quis est qui
dicit tibi, Da mihi bibere, tu magis petisses ab eo, ut
dedisset tibi aquam vivam.</em> Ut hinc ei ostenderet non
se talem {501} aquam petisse, qualem ipse intellexerat;
sed quia ipse sitiebat fidem ejus, eidem sitienti
<nobr><sub></sub></nobr> Spiritum sanctum dare cupiebat. Hanc enim recte
intelligimus aquam vivam, quod est donum Dei, sicut
ipse ait: <em>Si scires donum Dei;</em> et sicut idem
Joannes testatur alio loco dicens: <em>Quoniam stabat
Jesus, et clamabat:</em> Si quis sitit, veniat [ad me] et
bibat. Qui credit in me, sicut dicit Scriptura, flumina
de ventre ejus fluent aquae vivae <strong>(Joan. VIII, 37, 38)</strong>.
Consequenter omnino, <em>qui</em> credit in me, inquit, <em>flumina
de ventre ejus fluent aquae vivae, quia primo credimus,
ut haec dona mereamur.</em> Haec ergo flumina
aquae vivae, quae illi mulieri volebat dare, merces est
fidei quam prius sitiebat. Cujus aquae vivae interpretationem
ita subjicit: <em>Hoc autem dicebat, inquit,</em>
<em>de Spiritu, quem accepturi erant hi qui in eum credituri
erant.</em> Nondum autem erat Spiritus datus, quia
<nobr><sub></sub></nobr> Jesus nondum fuerat clarificatus. Hoc itaque donum
Spiritus sanctus est, quod post suam clarificationem
dedit Ecclesiae, sicut alia Scriptura dicit: <em>Ascendens
in altum captivam duxit captivitatem, dedit dona hominibus</em>
 <strong>(Ephes. IV, 8)</strong>. Sed adhuc illa mulier carnaliter
sapit. Sic enim respondit: (VERS. 11, 12) <em>Domine,
neque hauritorium habes, et puteus altus est.</em>
Unde mihi habes dare aquam vivam? Nunquid tu
major es Patre nostro Jacob, qui dedit nobis hunc
puteum, et ipse ex eo bibit, et filii ejus, et pecora ejus?
Nunc vero jam Dominus exponit quid dixerit:
(VERS. 13, 14) <em>Omnis,</em> inquit, <em>qui biberit de aqua ista,
sitiet iterum.</em> Qui autem de aqua, quam [ego] dedero,
biberit, non sitiet in sempiternum. Sed aqua illa quam
dedero, fiet in eo fons aquae salientis in vitam aeternam.
<nobr><sub></sub></nobr> Sed adhuc mulier prudentiam carnis amplectitur.
Quid enim respondit? (VERS. 15, 16.) <em>Domine,
da mihi hanc aquam, ut neque sitiam, neque veniam
huc haurire.</em> Dicit ei Jesus: Vade, voca virum tuum,
et veni huc. Cum sciret eam virum non habere, cur
hoc dixerit, quaeritur; namque cum mulier dixerit:
<em>Non habeo virum,</em>
</p><p>VERS. 18.---<em>Dicit ei Jesus:</em> Bene dixisti non habere
te virum. Quinque enim viros habuisti, et nunc, quem
habes, non est tuus vir. Hoc vere [Ms., <em>verum</em>] dixisti.
Sed non sunt haec carnaliter accipienda, ne huic ipsi
adhuc mulieri Samaritanae similes esse videamur: sed
de illo dono Dei si aliquid jam gustavimus, spiritaliter
ista tractemus. 
<br>@ Vide sanctum Ambrosium in Luc. cap. 14 et 20. Quinque viros, quinque libros
<nobr><sub></sub></nobr> qui per Moysen ministrati sunt, nonnulli accipiunt.
Quod autem dictum est: <em>Et nunc quem habes, non
est tuus vir, de se ipso Dominum dixisse intelligunt, ut
iste sit sensus:</em> Primo quinque libris Moysi, quasi
quinque viris servisti; nunc autem hic quem habes,
id est, quem audis, non est tuus vir, quia nondum
in eum credidisti. Sed quoniam nondum credens
Christo, adhuc utique illorum quinque virorum,
id est, quinque librorum copulatione tenebatur; potest
movere quomodo dici potuerit, <em>quinque viros
habuisti, quasi nunc eos jam non haberet, cum
adhuc utique ipsis subdita viveret? Deinde cum
quinque libri Moysi nihil aliud quam Christum praedicent,</em>
<nobr><sub></sub></nobr> sicut ipse ait: <em>Si crederetis Moysi, crederetis
forsitan et mihi;</em> ille enim de me scripsit <strong>(Joan. V,
46)</strong>, quomodo potest intelligi a quinque illis libris
recedere hominem, ut ad Christum transeat; cum
ille qui credit in Christum, non relinquendos quinque
illos libros, sed spiritaliter intelligendos multo
beatius amplectatur? 
<br>@ <nobr><sub></sub></nobr> Vide sanctum Augustinum, Tract. XV, num. 21. Est ergo alius intellectus, ut
quinque viri intelligantur quinque corporis sensus;
unus, qui ad oculos pertinet, quo lucem istam visibilem,
et quoslibet colores, formasque corporum cernimus;
alter est aurium, quo vocum et omnium sonorum
momenta sentimus; tertius narium, quo
varia odorum suavitate delectamur; quartus in ore
gustus, dulcia et amara sentit, et omnium saporum
habet examen; quintus per totum corpus tangendo
<nobr><sub></sub></nobr> dijudicat calida et frigida, mollia et dura, lenia et
aspera, et quidquid aliud est quod tangendo sentimus.
Istis itaque carnalibus sensibus quinque prima
hominis aetas imbuitur, necessitate naturae mortalis,
qua ita post peccatum primi hominis nati sumus, ut
nondum reddita luce mentis, carnalibus sensibus
subditi, carnalem vitam sine ulla veritatis intelligentia
transeamus. Tales necesse est esse infantes et
parvulos pueros, qui nondum possunt accipere rationem.
Et quia naturales sunt isti sensus, qui primam
aetatem regunt, et Deo artifice nobis tributi
sunt, recte dicuntur viri, id est mariti, {502} tanquam
legitimi, quoniam non eos error vitio proprio,
sed Dei artificio natura contribuit. Cum autem quisque
venerit ad eam aetatem cui vita possit capax esse
<nobr><sub></sub></nobr> rationis, si veritatem statim comprehendere potuerit,
non jam illis sensibus rectoribus utitur; sed habebit
virum spiritum rationalem, cui sensus illos in famulatum
redigat, servituti subjiciens corpus suum;
cum anima non jam viris quinque, id est, quinque
corporis sensibus subdita est, sed Verbum divinum
habet legitimum virum, cui copulata inhaerens, cum
et ipse spiritus hominis haeserit Christo, quia caput
viri Christus est <strong>(I Cor. XI, 3)</strong>, amplexus spiritalia,
sine ullo separationis timore aeterna perfruitur vita.
Quis nos enim separare potuerit a charitate Christi
<strong>(Rom. VIII, 35)</strong>? Sed quoniam illa mulier errore
tenebatur, quae significabat multitudinem saeculi vanis
superstitionibus subjugati [<em>Ms.,</em> subjugari], post
tempora illa quinque carnalium sensuum, quibus
<nobr><sub></sub></nobr> prima aetas, ut diximus, regitur, non eam verbum
Dei acceperat in conjugium, sed complexu adulterino
diabolus obtinebat. Itaque illi Dominus dicit, videns
eam esse carnalem, id est, carnaliter sapere: <em>Vade,
voca virum tuum, et veni huc.</em> Id est, remove te ab
affectione carnali, in qua nunc constituta es, unde
non potes intelligere quae loquor: <em>Et voca virum
tuum, id est, spiritu intelligentiae praesens esto.</em> Est
enim animae quasi maritus quodammodo spiritus
hominis, qui animalem affectionem tanquam conjugem
regit: non ille Spiritus sanctus, qui cum Patre
et Filio incommutabiliter datur, sed spiritus hominis,
<nobr><sub></sub></nobr> de quo Apostolus dicit: <em>Nemo scit quid est
in homine, nisi spiritus hominis.</em> Nam ille Spiritus
sanctus, Spiritus Dei est, de quo iterum dicit: <em>Sic
et quae Dei sunt, nemo scit, nisi Spiritus Dei.</em> Hic
ergo spiritus hominis cum praesens est, id est, intentus
est et se pietate subjicit Deo, intelligit homo
quae spiritaliter dicuntur; cum autem diaboli error,
tanquam absente intellectu in anima dominatur,
adulter est. <em>Voca</em> ergo, inquit, <em>virum tuam, id est,
spiritum, qui est in te, quo potest homo intelligere
spiritalia, si eum lux veritatis illustret.</em> Ipse adsit
cum loquor tibi, ut spiritalem aquam possis accipere.
Et cum illa diceret: <em>Non habeo virum;</em> Bene, inquit,
<em>dixisti.</em> Quinque enim viros habuisti, id est, quinque
sensus carnis te in prima aetate rexerunt, et nunc,
<nobr><sub></sub></nobr> quem habes, non est tuus vir, quia non in te
est spiritus, qui intelligat Deum, cum quo legitimum
potes habere conjugium; sed error diaboli potius
dominatur, qui te adulterina - contaminatione corrumpit.
Et fortasse ut intelligentibus indicaret quinque
memoratos corporis sensus quinque virorum
nomine significari, post quinque carnales responsiones
ista mulier sexta responsione nominat Christum;
nam prima ejus responsio est: <em>Tu cum sis Judaeus,
quomodo a me bibere petis? Secunda:</em> <em>Domine, neque
in quo haurias, habes, et puteus altus est.</em> Tertia:
<em>Domine, da mihi hanc aquam, ut neque sitiam, neque
veniam huc haurire.</em> Quarta: <em>Non habeo virum.</em> Quinta:
<em>Video quia propheta es tu, patres nostri in monte hoc
adoraverunt.</em> Nam ista responsio carnalis est; carnalibus
<nobr><sub></sub></nobr> enim datus fuerat locus terrenus, ubi orarent:
spiritales autem spiritu et veritate oraturos Dominus
dixerat; quia posteaquam locutus est, sexta mulieris
responsio Christum fatetur omnium istorum esse
doctorem. Dicit enim: <em>Scio, quia Messias venit, qui
dicitur Christus.</em> Cum ergo venerit, ipse nobis annuntiabit
omnia. Sed adhuc errat, quia eum quem venturum
sperat, venisse non videt; verumtamen misericordia
Domini nunc error iste tanquam adulter
expellitur. Dicit enim [ei] Jesus:
</p><p><em>Ego sum, qui tecum loquor.</em> Quo audito, illa non
respondit; sed statim relicta hydria sua, abiit in civitatem
festinans, ut evangelium et Domini adventum
non tantum crederet, sed etiam praedicaret. Nec
hoc, quod relicta hydria discessit, negligenter praetereundum
<nobr><sub></sub></nobr> est; hydria enim fortasse amorem saeculi
hujus significat, id est cupiditatem, qua sibi homines
de tenebrosa profunditate, cujus imaginem puteus
gerit, hoc est, de terrena conversatione hauriunt
voluptatem; qua percepta iterum in ejus appetitu
inardescunt, sicut de aqua illa qui biberit, sitiet
iterum. Oportebat autem ut Christo credens
saeculo renuntiaret, et relicta hydria, cupiditatem
saecularem se reliquisse {503} monstraret, non
solum corde credens ad justitiam, sed etiam ad
salutem ore confessura et praedicatura quod credidit.
</p><p><nobr><sub></sub></nobr> VERS. 19.---<em>Dicit ei mulier:</em> Domine, ut video,
quia propheta es tu. «
<br>@ <nobr><sub></sub></nobr> S. Aug. Loc. cit. num. 23, 24. Coepit venire vir, sed nondum
plene venit. Prophetam Dominum putabat. Erat
quidem et propheta; nam de se ipso ait: <em>Non est
propheta sine honore, nisi in patria sua</em> <strong>(Luc. IV, 24)</strong>.
Item de illo dictum est ad Moysen: <em>Prophetam eis
suscitabo de fratribus eorum similem tui</em> <strong>(Deut. XVIII,
18)</strong>; similem scilicet ad formam carnis, non ad eminentiam
majestatis. Ergo invenimus Dominum Jesum
dictum prophetam. Proinde jam non multum
errat mulier ista, <em>Video,</em> inquit, <em>quia propheta es tu.</em>
Incipit virum adulterum excludere, cum ait: <em>Video
quia propheta es;</em> et incipit quaerere quod illam solebat
movere. Contentio quippe fuerat inter Samaritanos
et Judaeos, quia Judaei in templo a Salomone
<nobr><sub></sub></nobr> fabricato adorabant Deum: Samaritani longe inde
positi, non in eo adorabant; et eo Judaei meliores
se esse laetabantur, quia in templo adorabant
Deum. <em>Non enim coutuntur Judaei Samaritanis;</em> quia
dicebant eis: Quomodo vos jactatis [<em>Al.,</em> laetatis; <em>al.,</em>
laetamini], et ideo vos nobis meliores esse perhibetis,
quia templum habetis, quod nos non habemus?
Nunquid patres nostri, qui Deo placuerunt, in illo
templo adoraverunt? Nonne in isto monte adoraverunt,
ubi nos sumus? Melius ergo nos, inquiunt, in
hoc monte Deum rogamus, ubi patres nostri rogaverunt.
Contendebant utrique ignari, quia virum non
habentes, illi pro templo, isti pro monte inflammabantur
[<em>Ms.</em> et Aug., inflabantur] adversus se invicem.
Dominus tamen modo quid docet mulierem,
<nobr><sub></sub></nobr> tanquam cujus vir coeperit praesens esse? Dicit ei
mulier: <em>Domine, video quia propheta es tu.</em>
</p><p>VERS. 20, 21.---<em>Patres nostri in monte hoc adoraverunt,
et vos dicitis quia Hierosolymis adorare oportet.</em>
Dicit ei Jesus: Mulier, crede mihi, quia veniet hora,
quando neque in monte hoc, neque in Hierosolymis adorabitis
Patrem. Veniet enim Ecclesia, sicut dictum
est in Canticis canticorum: <em>Dilectus meus loquitur
mihi:</em> Surge, propera, amica mea, sponsa mea, columba
mea, immaculata mea, et veni: jam enim hiems
transiit, imber abiit et recessit; flores apparuerunt
in terra, tempus putationis advenit, vox turturis audita
est in terra nostra <strong>(Cant. II, 10, 12)</strong>. Merito jam
praesente viro audit: <em>Mulier crede mihi, jam enim
est in te qui credat, quia praesens est vir tuus.</em> Coepisti
<nobr><sub></sub></nobr> adesse intellectu, quando me prophetam appellasti.
Mulier, crede mihi, quia nisi credideritis, non
intelligetis: Ergo <em>mulier crede mihi, quia veniet
hora, quando neque in monte hoc, neque in Hierosolymis
adorabitis Patrem.</em> (VERS. 22, 23.) <em>Vos adoratis
quod nescitis, nos adoramus quod scimus, quia
salus ex Judaeis est.</em> Sed veniet hora, [quando?] <em>et
nunc est, </em>[quae ergo hora?] <em>quando veri adoratores
adorabunt Patrem in spiritu et veritate;</em> non in monte
isto, non in templo, sed in spiritu et veritate.
</p><p>VERS. 24.---<em>Spiritus est Deus.</em> Si corporeus esset
Deus, oportebat eum adorari in monte, quia corporeus
<nobr><sub></sub></nobr> est mons; oportebat eum adorari in templo,
quia corporeum est templum. <em>Spiritus est Deus, et
eos, qui adorant eum, in spiritu oportet adorare.</em> Nos
adoramus quod scimus, vos adoratis quod nescitis,
quia salus ex Judaeis est. 
<br>@ <nobr><sub></sub></nobr> Ibid. num. 26, 27, 28, 29, 30, 31, 32, 33. Multum dedit Judaeis;
sed noli istos reprobos accipere. Parietem illum accipe,
cui adjunctus est alius, ut pacati in lapide angulari,
qui est Christus, copularentur. Unus enim
paries a Judaeis, unus a Gentibus: longe a se isti
parietes distabant, donec in angulo [<em>Al.,</em> Christo]
conjunguntur. Alienigenae autem et hospites erant
Gentes, et peregrini a testamento [<em>Ms.,</em> testamentis]
Dei. Secundum ergo hoc dictum est: <em>Nos adoramus
quod scimus.</em> Ex persona quidem Judaeorum dictum
est, sed non omnium Judaeorum, non reproborum
<nobr><sub></sub></nobr> Judaeorum: sed de qualibus fuerunt apostoli,
quales fuerunt prophetae, quales fuerunt illi omnes
sancti, qui omnia sua vendiderunt, et pretia rerum
suarum ad pedes apostolorum posuerunt <strong>(Act. IV, 34)</strong>.
Non repulit enim Deus plebem suam quam praescivit.
Audivit hoc mulier ista, et addidit. Jam dudum prophetam
dixerat: vidit alia [<em>Aug.,</em> vidit talia] dicere
eum, cum quo loquebatur, qui etiam [<em>Ms.,</em> jam] plus
esset quam propheta. Et quid respondit, videte:
<em>Dicit ei mulier:</em> Scio, quia Messias veniet, qui dicitur
Christus; cum ergo venerit, ille nobis omnia demonstrabit.
Quid est hoc? Modo, inquit, de templo contendunt
Judaei, et nos {504} de monte contendimus;
cum ille venerit, montem spernet, et templum evertet.
Docebit nos iste omnia, ut in spiritu et veritate
<nobr><sub></sub></nobr> oportet [<em>Ms.,</em> noverimus] adorare. Sciebat, quis eam
posset docere, sed jam docentem nondum agnoscebat.
Jam ergo digna erat, cui manifestaretur. Messias
autem unctus est: unctus enim Graece Christus
est, Hebraice Messias. Ergo dicit ei mulier: (VERS.
25) <em>Scio quia Messias veniet, qui dicitur Christus.</em>
Cum ergo venerit, ille nobis annuntiabit omnia.
</p><p>VERS. 26.---<em>Dicit ei Jesus:</em> Ego sum, qui loquor
tecum. Vocavit virum suum, factus est vir caput
mulieris, factus est Christus caput viri. Jam mulier
ordinatur in fide, et regitur bene victura [<em>Al.,</em> ductura].
Posteaquam audivit hoc, <em>Ego sum, qui loquor
tecum, jam ultra quid diceret, quando Christus
Dominus manifestare se voluit mulieri, cui dixerat,</em>
<em>crede mihi?</em> <strong>(VERS. 27.)</strong> <em>Et continuo venerunt discipuli</em>
<nobr><sub></sub></nobr> ejus, et mirabantur, quia cum muliere loquebatur.
Quia quaerebat perditam, qui venerat quaerere quod
perierat, hoc illi mirabantur. Bonum enim mirabantur,
non malum suspicabantur. <strong>(VERS. 28.)</strong> <em>Nemo
tamen dixit, quid quaeris? aut quid loqueris cum ea?
Reliquit ergo hydriam suam mulier, et abiit ad civitatem.</em>
Audito <em>Ego sum, qui loquor tecum, et recepto in corde
Christo Domino, quid faceret nisi jam hydriam
dimitteret, et evangelizare curreret? Projecit cupiditatem,
et properavit annuntiare veritatem.</em> Discant
qui volunt evangelizare, projiciant hydriam ad puteum.
Recordamini quid superius dixerim de hydria.
<nobr><sub></sub></nobr> Hydria vas erat, unde aqua hauriebatur; Graeco nomine
appellatur hydria, quoniam Graece, aqua, <b>ὕδωρ</b>
dicitur, tanquam si aquarium diceretur. Projecit
ergo hydriam, quae non jam usui, sed oneri fuit,
avida quippe desiderabat aqua illa satiari. Ut nuntiaret
Christum, onere abjecto cucurrit ad civitatem,
et dicit illis hominibus: <strong>(VERS. 29)</strong> <em>Venite, et
videte hominem, qui dixit mihi omnia quaecunque
feci.</em> Projecit hydriam, et abiit, et nuntiavit civitati
pedetentim, ne illi quasi jam irascerentur, et indignarentur,
et persequerentur. Ait enim: <em>Venite et
videte hominem, qui dixit mihi omnia quaecunque
feci:</em> nunquid ipse est Christus?
</p><p>VERS. 30, 33.---<em>Exierunt de civitate, et veniebant
ad eum, et rogabant eum discipuli dicentes:</em> Rabbi,
<nobr><sub></sub></nobr> manduca. Ierant enim emere cibos, et venerant.
<em>Ille autem dixit:</em> Ego cibum habeo manducare, quem
vos nescitis. Dicebant ergo discipuli ad invicem: Nunquid
aliquis attulit ei manducare? Quid mirum si
mulier illa non intelligat aquam? Ecce discipuli nondum
intelligunt escam. Audivit autem cogitationes
illorum, et jam instruit, ut magister, non per circuitum,
sicut illa cujus adhuc virum requirebat, sed
jam aperte dicit eis Jesus: <strong>(VERS. 34.)</strong> <em>Meus, inquit,</em>
<em>cibus est, ut faciam voluntatem ejus, qui me
misit.</em> Ergo et potus ille [<em>Ms.,</em> ipse] erat in illa muliere,
ut faceret voluntatem ejus qui eum misit.
Ideo dicebat: <em>Sitio, da mihi bibere:</em> scilicet, ut fidem
in ea operaretur, et fidem ejus biberet, et eam in
corpus suum trajiceret: corpus enim ejus est Ecclesia.
<nobr><sub></sub></nobr> <strong>(VERS. 35.)</strong> <em>Ergo,</em> inquit, <em>ipse est cibus meus, ut
faciam voluntatem ejus qui me misit.</em> Nonne vos dicitis,
quod adhuc quatuor menses sunt, et messis [venit]?
In opus fervebat, et operarios mittere disponebat.
Vos quatuor menses computatis ad messem,
ego vobis aliam messem albam et paratam ostendo.
<em>Ecce dico vobis, levate oculos vestros, et videte quia
jam albae sunt regiones ad messem.</em> Ergo messores
missurus est [<em>Ms.,</em> sum]? <em>In hoc enim est verbum
verum, quia alius est qui metit, et alius qui seminat,
ut et qui seminat, simul gaudeat et qui metit.</em>
</p><p>VERS. 38.---<em>Ego misi vos metere quod vos non laborastis.</em>
Alii laboraverunt, et vos in eorum laborem introistis.
Quid ergo? Messores misit, non seminatores. Quo
messores? ubi jam alii laboraverunt. Nam ubi jam laboratum
<nobr><sub></sub></nobr> erat, utique seminatum erat; et quod seminatum
erat, jam maturum factum, falcem et trituram desiderabat.
Quo ergo erant messores mittendi? ubi jam
prophetae praedicaverunt: ipsi enim seminatores. Nam
si ipsi non seminatores, sed messores erant, unde ad
illam mulierem pervenerat, quae ait: <em>Scio quia Messias
venit? Jam ista mulier fructus maturus erat, et
erant albae messes, et falcem quaerebant.</em> <em>Misi vos:</em>
quo? <em>Metere quod non seminastis:</em> alii seminaverunt,
et vos in eorum labores introistis. Qui laboraverunt?
Ipse Abraham, {505} Isaac, et Jacob. Legite labores
illorum: in omnibus eorum laboribus est prophetia
<nobr><sub></sub></nobr> Christi; et ideo seminatores. Moyses et caeteri patriarchae,
et omnes prophetae, quanta pertulerunt in
illo frigore quando seminabant? Ergo jam in Judaea
messis parata erat. Merito ibi tanquam matura seges
fuit, quando tot millia hominum pretia rerum
suarum afferebant; et ad pedes apostolorum ponentes,
expeditis humeris a sarcinis saecularibus, Christum
Dominum sequebantur <strong>(Act. IV, 35)</strong>. Vere
matura messis! Quid inde factum est? De ipsa messe
ejecta sunt pauca grana, et seminaverunt orbem
terrarum, et surgit alia messis quae in fine saeculi
metenda est. De ipsa [<em>Aug.,</em> ista] messe dicitur:
<em>Qui seminant in lacrymis, in gaudio metent</em> <strong>(Psal.
CXXV, 5)</strong>. Ad istam ergo messem non apostoli, sed
angeli mittuntur [<em>Ms.,</em> mittentur]. <em>Messores, inquit,</em>
<nobr><sub></sub></nobr> <em>angeli sunt</em> <strong>(Matth. XIII, 39)</strong>. Ista ergo messis crescit
inter zizania, et exspectat in fide purgari. Illa
ergo messis jam matura erat, quo prius missi sunt
discipuli, ubi prophetae laboraverunt. Sed tamen,
fratres, videte quid dictum sit: <em>Simul gaudeat et
qui seminat, et qui metit? Disparis temporis labores
habuerunt, sed gaudio pariter perfruentur, mercedem
simul accepturi sunt vitam aeternam.</em>
</p><p>VERS. 39-42.---<em>Ex civitate autem illa multi crediderunt
in eum, propter sermonem ejus, non propter
verbum mulieris testimonium perhibentis:</em> Quia dixit
mihi omnia quaecunque feci. Cum venissent autem ad
illum Samaritani, rogaverunt ut apud eos maneret;
et mansit ibi duos dies, et multo plures crediderunt
propter sermones ejus; et mulieri dicebant: Quia jam
<nobr><sub></sub></nobr> non propter tuam loquelam credimus, ipsi enim audivimus
et scimus quia hic est vere Salvator mundi. Et
hoc paululum animadvertendum est, quia lectio terminata
est. Mulier prima nuntiavit, et ad mulieris
testimonium crediderunt Samaritani, et rogaverunt
eum ut apud eos maneret; et mansit ibi biduo, et
plures crediderunt. Et cum credidissent, dicebant
mulieri: <em>Non jam propter verbum tuum credimus, sed
ipsi cognovimus et scimus quia hic est vere Salvator
mundi.</em> Primo per famam, postea per praesentiam.
Sic agitur hodie cum eis qui foris sunt, et nondum
sunt Christiani. Christus nuntiatur per Christianos
amicos; tanquam illa muliere, hoc est, Ecclesia annuntiante,
ad Christum veniunt. Credunt per istam
famam; manet apud eos biduo, hoc est, dat illis duo
<nobr><sub></sub></nobr> praecepta charitatis; et multo plures in eum credunt
firmius, quoniam vere ipse est [<em>Ms.,</em> esset] Salvator
mundi
<br>@ <nobr><sub></sub></nobr> Hucusque ex sancto Augustino..»
</p><p>VERS. 43-44.---<em>Post duos autem dies exiit inde, et
abiit in Galilaeam.</em> Ipse enim Jesus testimonium perhibuit:
quia propheta in sua patria honorem non habet.
Confirmatis vero in fide et charitate Samaritanis, id
est Gentibus, revertitur novissimis diebus hujus
saeculi in patriam, in qua necdum honorem habuit.
De qua ipse in hoc loco testatur, quia propheta in
sua patria honorem non habet. In patria vero miracula
fecit, et non crediderunt in eum; in Samaria
<nobr><sub></sub></nobr> non fecit, tamen crediderunt, unius feminae testimonio
incitati. Mundus credidit apostolicae Ecclesiae
praedicatione, quae est una columba, incitatus; patriae
vero terrenae, nec ipso Christo praedicante, nisi pauci
crediderunt. Et hoc est quod in alio loco ejusdem
[<em>Ms.,</em> hujus] Evangelii ait: <em>Qui credit in me, opera
quae ego facio, et ipse faciet, et majora horum faciet</em>
 <strong>(Joan. XIV, 12)</strong>. Majora opera fuerunt totius mundi
fides per apostolicam praedicationem, quam Christi;
qui in Judaea paucos admodum salvavit, in tantum
paucos, ut discipuli sui pene omnes, praeter duodecim,
dimiserint eum, sicut dictum est: <em>Ex hoc multi
discipulorum ejus abierunt retro, et jam cum illo non
ambulabant</em> <strong>(Joan. VI, 67)</strong>. <strong>(VERS. 45.)</strong> <em>Cum ergo venisset
in Galilaeam, exceperunt </em>[eum] Galilaei, cum
<nobr><sub></sub></nobr> omnia vidissent quae fecerat Hierosolymis in die festo,
et ipsi ascenderunt ad diem festum; forte miraculorum
curiositate incitati, non voluntate praedicationis
audiendae. <strong>(VERS. 46.)</strong> <em>Venit ergo iterum Jesus in
Cana Galilaeae, ubi aquam vinum fecit.</em> Quasi diceret:
Quamvis plena domus esset discumbentium, ubi miraculum
in conspectu illorum fecit Christus, tamen
pauci crediderunt in eum, dicente evangelista: <em>Et
crediderunt in eum discipuli ejus.</em> Et forsitan ad verecundiam
dictum est civium suorum, et ad laudem
alienigenarum; nam Galilaei cives fuerunt Christi, et
Samaritani alienigenae fuerunt, ut in sacra legitur
historia.
</p><p>{506} 
<br>CAPUT VIII.
<em>Reguli cujusdam filius aegrotans absentis Domini voce
sanatur.</em> <nobr><sub></sub></nobr> 
</p><p>VERS. 46.---<em>Erat autem quidam regulus, cujus filius
infirmabatur Capharnaum.</em> Regulus vero diminutivum
nomen est a rege; et ideo forsitan regulus dicitur
iste, qui salutem poposcit filio suo, quia plenam
non habuit fidem. Habuit, et non habuit, ideo audivit:
<strong>(VERS. 48.)</strong> <em>Nisi signa et prodigia videritis, non
creditis.</em> «
<br>@ <nobr><sub></sub></nobr> Ex sancto Gregorio, hom. 28, num. 1, 2. Qui enim salutem quaerebat pro filio,
procul dubio credebat: neque enim ab eo quaereret
salutem, quem non crederet Salvatorem. Quare ergo
dicitur, nisi signa et prodigia videritis, non creditis,
qui ante credebat quam signum videret? Sed mementote
quod petiit, et aperte cognoscetis quia in fide
dubitavit. Poposcit namque ut descenderet et sanaret
<nobr><sub></sub></nobr> filium ejus. Corporalem ergo praesentiam Domini
quaerebat, qui per spiritum nusquam deerat. Minus
itaque in illo credidit, quem non putavit posse salutem
dare, nisi praesens esset et corpore. Si enim perfecte
credidisset, procul dubio sciret quia non esset
locus, ubi non esset Deus. Ex magna ergo parte diffusus
[<em>Ms.,</em> diffisus] est, quia honorem non dedit
majestati, sed praesentiae corporali: et salutem itaque
filio petiit, et tamen in fide dubitavit, quia eum ad
