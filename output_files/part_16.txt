2}
<br>@ <nobr><sub></sub></nobr> Edit. Mabill. 16 ubi inscriptio talis est: <em>Venerando
Patri, evangelicae lectionis doctori.</em> Sed integra
et emendata hic prodit ex cod. ms. Salisb. <strong>(Froben.
epist. 102.)</strong>
</p><h4>EPISTOLA CXXX.
AD ARNONEM.
(Anno 801.)</h4>
<em>Epistolae respondet;</em> sinistram suspicionem a se amovet.
Regi se suasisse, ait, quos missos eligeret, ad
justitias faciendas. Pro se Deum orari, et Leoni
papae, Paulino patriarchae, et Petro Mediolanensi se
commendari cupit. Hortatur demum ad pacis inter
ecclesiasticas personas restituendae studia.<nobr><sub></sub></nobr> 
<p>Venerando Patri Aquilae evangelicae Albinus salutem.
</p><p>Venerunt mihi vestrae dilectionis apices melle dulciores,
auro obryzo gratiores, munusculis sigillatae
suavissimis: in quibus perpetuum sanctae charitatis
vigorem in cordis vestri arcano agnovi, quam nec
Alpina frigora, nec Italici aestus subvertere potuerunt;
sed inter omnes hujus saeculi diversitates et
caliginosas tempestates quasi matutinus Lucifer,
semper nova exoritur. De qua et ipsa Veritas ait:
<nobr><sub></sub></nobr> <em>Mandatum novum do vobis</em> <strong>(Joan. XIII, 34)</strong>. Novum;
quia evangelicum: vetus; quia legale: in quo <em>tota
lex pendet et prophetae</em> <strong>(Matth. XXII, 40)</strong>; in quo totius
gratiae summa consistit. Novum: quia <em>foras mittit
timorem</em> <strong>(I Joan. IV, 18)</strong>. Quia quod grave fuit
per timorem, leve erit per amorem, testante charitatis
fonte: <em>Jugum meum suave est, et onus meum
leve est</em> <strong>(Matth. XI, 30)</strong>. Ex hujus favo totius chartulae
tuae resplenduit series. Credas velim, Pater
<nobr><sub></sub></nobr> dulcissime, quod non tanta suavitate
<br>@ <nobr><sub></sub></nobr> <em>Fratrum et sororum.</em> Alcuinus hoc loco Arnonem
e fratrum suorum numero satis aperte excludere videtur.
Vide nostram praefationem. fratrum vel
sororum litterulas legere potui ultramarinas, quanta
tuae dilectionis
<br>@ <nobr><sub></sub></nobr> <em>Transalpinas.</em> Arno igitur tunc trans Alpes in
Italia, imo Romae fuit, quod ex aliis etiam hujus epistolae
verbis innotescit. transalpinas: nec tale post eos taedium
fatigat cor meum, quale post tuae faciei visionem
amabilem. Sed patienter ferendum est quidquid
jubet sapientia divina, quae <em>omnia disponit suaviter</em>
 <strong>(Sap. VIII, 1)</strong>, et in cordibus famulorum diffundit
suorum per sancti Spiritus gratiam dulcissimae charitatis
dona, quae inter adversa fortis, et inter prospera
humilis esse congaudet: in utrisque in eo
potens, qui omnia potest: secura de se, sollicita de
suis. De qua plurima tuae reverentiae scribere supervacuum
duxi, quia te totum in ea esse multis probamentis
agnosco. In qua viriliter vincere adversarios
habes, et fortiter pugnare contra inimicos Ecclesiae
<nobr><sub></sub></nobr> Christi, ut corona laudis in die Domini nostri Jesu
Christi te tuosque consequatur.
</p><p>Quaedam apologetica verba tuis inserta legebam
litteris, aestimans me irasci pro quodam fratre,
quod omnino non feci: [vel ab alio audire quod
scripsi, quod nullatenus verum fuit. Sed ut rei tibi
veritatem ostendam, occasio hujus cogitationis mihi
fuit ex eo quod alterum abstraxisti a me, qui profectum
facere potuit. Salva certissime charitate
aperui suspicionem meam, nihil sinistri aestimans
tuam de meis litteris benevolentiam suspicari, quasi
alter propter meam non proficeret negligentiam;]
dum verissime eum meum esse putarem, si tuus
esse voluisset, cavens illud Senecae sapientis elogium:
Meum et tuum mundus destruxit. [Nihil tam familiare
<nobr><sub></sub></nobr> in quoquam tuorum sentias apud me; nihil
alienum ex meis sciens apud te.] Quia <em>quod Deus
conjunxit, homo non separet</em> <strong>(Matth. XIX, 6)</strong>; nec locis
dividatur, quod mentibus conjungitur. Ubi una
est charitas, ibi diversa non est voluntas. [Quod
vero tua bona pro multorum salute providentia, suadendum
mihi censuit dulcissimo meo David, 
<br>@ <nobr><sub></sub></nobr> <em>De missorum electione.</em> Hoc Arnonis et Alcuini
consilium Carolus secutus videtur anno 802. «Piissimus
enim imperator, ut loquitur Chronicon Moissiacense,
noluit pauperiores vassos suos transmittere
ad justitias faciendas, propter munera; sed elegit archiepiscopos
<nobr><sub></sub></nobr> et reliquos episcopos et abbates cum
ducibus et comitibus, qui jam opus non habeant super
innocentes munera accipere, etc.» de
missorum electione, qui discurrere jubentur (ad)
justitias faciendas, scias certissime et hoc me saepius
fecisse, et suis quoque suadere consiliariis. Sed
proh dolor! rari inveniuntur, quorum ingrata [<em>F.,</em>
firmata] in Dei timore mens omnem respuat cupiditatem,
et via regia inter personas divitum et pauperum
miserias pergere velit, Salomone attestante:
<em>Munera excaecant corda prudentum,</em> et subvertunt verba
<nobr><sub></sub></nobr> justorum <strong>(Eccli. XX, 31; Exod. XXIII, 8)</strong>. Si tamen
justi sunt, quorum verba scelerata cupiditas
subvertere poterit: vel prudentes recte dici possunt,
quorum corda muneribus excaecantur. <em>Radix,</em> ut
Apostolus ait, <em>omnium malorum cupiditas</em> <strong>(I Tim.
VI, 10)</strong>, quam qui sequitur, nullo modo viam justitiae
<nobr><sub></sub></nobr> incedere valet. Ego vero tardissime vulnera mea
agnoscens, circa limina beati Martini Patris nostri et
protectoris vestri discurrens, vestrum nomen inter
charissimas quotidie ingeminans personas; nec solum
veteris vitae multis debilitatus cicatricibus, sed
per singula momenta pejores prioribus ulcerum addens
dolores.] Quapropter obnixius deprecor familiarem
vestrae dilectionis charitatem ut mihi, licet
indigno, {153} assiduis sanctitatis vestrae precibus
apud clementissimum Salvatorem perpetuae sanitatis
medicinam deposcere studeas, et quoscunque Deo
Christo fideles invenies famulos, tuaeque reverentiae
sacrae dilectionis vinculo conjunctis me commendare
curam habeas; [et maxime domino meo dilectissimo
Leoni papae, Paulinoque patriarchae, et Petro Mediolanensi
<nobr><sub></sub></nobr> archiepiscopo, nec non aliorum religiosae
vitae virorum, quorum nomina scripta sunt in coelis
<strong>(Phil. IV, 3)</strong>], ut nostrae parvitatis nomen in cordibus
conscribas deprecor, quatenus ex plurimorum
precibus sanctorum, plurima mihi peccatorum solvantur
vincula. Tu vero, sanctissime Pater, pacificae
ramum olivae ore ferens in arcam Domini <strong>(Gen. VIII,
11)</strong>, alienas iniquorum dissensiones tuas fac esse
mercedes, revocans eos ad sanctae pacis concordiam,
ut populus rectori, et grex pastori, et filii proprio
obediant Patri, et Pater filiis praesit in pace et mansuetudine,
ut in omnibus una sit charitatis concordia,
ne qua radix ultra amaritudinis ramos venenatae
dissensionis pullulare possit
<br>@ <nobr><sub></sub></nobr> <em>Inter sanctissimas ecclesiasticae dignitatis personas.</em>
Romae utique causa Leonis III dissidentes, et finito
licet contra parricidas judicio, nondum integre
conciliatas; quae res Arnoni potissimum commendata
fuit, ut ex hac epistola plane constat. Pertinet ergo
haec epistola, meo quidem judicio, ad annum 801. inter sanctissimas
ecclesiasticae dignitatis personas. Sit in ore tuo tuba
<nobr><sub></sub></nobr> veritatis, ut pax et veritas ex tuis semper audiantur
labiis; et quod Psalmista cecinit, non solum in te
impleatur, sed etiam per te in multos proficiat, ubi
ait: <em>Misericordia et veritas obviaverunt sibi, pax et
justitia complexae sunt se</em> <strong>(Psal. LXXXIV, 11)</strong>. Hoc
est opus tuum in hac praesenti luce; haec est merces
tua in aeterna gloria. Ait enim quidam poeta de
opere carminis evangelici:

</p><p>Hoc opus hoc etenim forsan me subtrahet igne: Tunc cum flammivoma judex descendet ab arce.

Dicam ego:

</p><p>Hoc opus hoc etenim non solum igne, Te jam, sed faciat coeli conscendere in arcem.

Lege feliciter, et humiliter agnosce, et veraciter
perfice, quae charitas scripsit, et Christus demandavit,
ut fiant.
<br>@ <nobr><sub></sub></nobr> Edit. Quercet. 20, ex ms. <strong>(Froben. epist. 103)</strong>.
</p><h4>EPISTOLA CXXXI.
AD DOMNUM REGEM.
(Anno 801.)</h4>
<em>Mittit per famulum suum sacros libros a se in unum
corpus collectos et emendatos.</em> <nobr><sub></sub></nobr> 
<p>Domino desiderantissimo meritoque amabili David
<nobr><sub></sub></nobr> regi, Albinus praesentis prosperitatis et aeternae beatitudinis
in Christo salutem.
</p><p>Diu deliberans quid mentis meae devotio ad splendorem
imperialis potentiae vestrae atque augmentum
opulentissimi thesauri vestri, muneris condignum
reperire potuisset, ne ingeniolum animi mei, aliis
diversa divitiarum dona offerentibus, otio torpuisset
inani, et vacuis manibus parvitatis {154} meae missus
ante faciem beatitudinis vestrae venisset: tandem
Spiritu sancto inspirante inveni, quod meo nomine
competeret offerre, et quid vestrae prudentiae amabile
esse potuisset. Ergo in vestrae pietatis sacratissima
sollicitudine non dubie patet quid per vos in
totius Ecclesiae salutem Spiritus sanctus operetur:
et quantis universorum fidelium precibus sit optandum,
<nobr><sub></sub></nobr> ut in omnem gloriam vestram extendatur imperium,
et ut intus sit omnibus Deo fidelibus amabile,
et foris sanctissimis [<em>F.,</em> cunctis] Domini adversariis
terribile. Sed quaerenti mihi et consideranti
nihil dignius pacatissimo honori vestro inveniri
posse, quam
<br>@ <nobr><sub></sub></nobr> <em>Divinorum munera librorum.</em> Loquitur de codice
S. Scripturae vulgatae editionis, quam hortante Carolo
Magno a multiplicibus exscribentium librariorum
vitiis purgavit. De quo codice alibi diximus.
Vid. Mab. lib. XXVI Annal., n. 61. Puto hoc munus
ab Alcuino oblatum fuisse Carolo, imperatoria corona
nuper redimito: <em>Ad splendorem imperialis potentiae,</em>
aliis etiam <em>diversa divitiarum dona, eadem occasione,</em>
<nobr><sub></sub></nobr> <em>offerentibus.</em> Pertinet ergo epistola ad initium
anni 801. divinorum munera librorum: qui
Spiritu sancto dictante, et Christo Deo ministrante,
ad salutem totius humani generis, coelestis gratiae
calamo conscripti sunt, quos in unius clarissimi corporis
sanctitatem connexos, atque diligenter emendatos
vestrae clarissimae Auctoritati (per) hunc clarissimum
filium vestrum, vobisque fidelem famulum,
dirigere curavi: quatenus plenis manibus jucundissimo
vestrae dignitatis adstaret servitio: Qui longa
fessus infirmitate, Deo miserante, dum aliquantulum
<nobr><sub></sub></nobr> convaluit, affatim vestram adire festinabat pietatem.
Sed et lacrymarum munuscula mearum in orationibus
apud sanctum Martinum, pro desiderantissima
Auctoritatis vestrae prosperitate vobis fideli transmitto
sponsione. Ille serviat, sicut decet, Domino
piissimo: Ego orabo pro Domino dilectissimo, quomodo
sancti Spiritus visitatio cor meum illuminare
dignabitur. Si quid igitur melius mentis meae devotio
invenire valuisset, utique prona voluntate in augmentum
honoris vestri offerrem.
<br>@ <nobr><sub></sub></nobr> Edit. Quercet. 17 ex ms. <strong>(Froben. 104.)</strong>
</p><h4>EPISTOLA CXXXII.
AD DOMNUM REGEM.
(Anno 801.)</h4>
<em>Ad aulam vocatus se ob senectutem excusat;</em> nec suo
consilio indigere sapientissimum regem profitetur.<nobr><sub></sub></nobr> 
<p>Domino merito laudabili, et omni charitatis officio
amplectendo, nobisque nimium desiderantissimo David
regi, humillimus sanctae Dei Ecclesiae vernaculus
Albinus perpetuam aeternae gloriae salutem.
</p><p>Quia flamma perpetuae charitatis jugiter ardescit
<nobr><sub></sub></nobr> in corde, fas esse videtur opportunis vicibus litterarum
foras scintillare officio: ne taciturnitate vilescat,
quae novis semper beneficiorum fomentis nutritur.
Ecce Flaccus effeto corpore, militaris cingulo
laboris deposito, secundum piissimum domini sui David
consilium, devote Deo soli quieta pace servire
toto elegit desiderio: quid [<em>Edit.,</em> quod] iterum pugnare
cogitur, et sub fasce armorum desudare, quae
infirmi corporis denegat fragilitas de terra tantummodo
levare. Nisi forsan subsequenti tempore ejus
misericordia, qui <em>allevat elisos, solvit compeditos</em>
 <strong>(Psal. CXLV, 8)</strong>, vires ei praestare dignetur.
</p><p>Forte quidam dicturus est dialecticus: Consilio
valet, cui fortitudinem annosa negat infirmitas. Sed
illi etiam verissima opponi poterit responsio: Si quid
<nobr><sub></sub></nobr> dignum in corde viguerit Flacci, hoc totum in sacratissimo
pectoris thesauro pius possidet David. In tantum,
ut ubi ille est, ibi etiam et Flaccus. Respondeat
pro utrisque amborum divitissimus sapientiae.
Et ut simpliciter {155} dicam, quod mihi simpliciter
deprecari necesse est: ne quaeso sancta mens Domini
mei irascatur tarditati meae, quod modo venire
non valeam. Erit iterum, si Deo placuerit, tempore
opportuno. Nec meam reor devotionem vestrae excellentiae
in aliquo loco plus prodesse posse, quam assiduis
apud sanctum Martinum orationibus, quatenus
divina clementia, quae vos per singulos magistratus
<br>@ <nobr><sub></sub></nobr> <em>In altissimum saecularis potentiae evexit honorem.</em>
Ex his verbis conjicio Carolum tunc dignitatem imperatoriam,
quae super omnes alias saeculares dignitates
eminet, jam adeptum fuisse. Epistola igitur
scripta est anno 801 vel aliquo posteriore. in altissimum saecularis potentiae evexit honorem,
eo longaeva prosperitate uti concedat, atque ex hujus
sublimitatis dignitate ad apicem aeterni regni ascendere
<nobr><sub></sub></nobr> faciat. Quo misericordia et justitia, Deo miserante,
vestram deducat beatitudinem. Ille homo recte
feliciter felix dici poterit, qui de hac praesenti
felicitate ad aeternam merebitur pervenire felicitatem.
Et implebitur in eo pulcherrima illius versiculi
promissio: <em>Ambulabunt sancti de virtute in virtutem,
donec videatur Deus deorum in Sion</em> <strong>(Psal.
LXXXIII, 8)</strong>.

</p><p>Alma Dei Christi tribuat tibi regna potestas
<br>Aurea cum sanctis, David, in arce poli. Discindat chartam mitis, rogo, dextera David, 
<br>Victricem faciat quam Deus omnipotens.
<br>@ <nobr><sub></sub></nobr> Edit. Quercet. 24 ex ms. <strong>(Froben. 105.)</strong>
</p><h4>EPISTOLA CXXXIII.
AD DOMNUM REGEM.
(Anno 801.)</h4>
<em>Significat obitum Maganfredi.</em> Intercedit pro fratribus
et ecclesia sancti Petri urbis Beneventanae; cum
Beneventanis clementer agi supplicat.<nobr><sub></sub></nobr> 
<p>Gloria et laus Deo omnipotenti pro salute et prosperitate
vestra, dulcissime mi David, atque pro
omni honore et sapientia, in quibus te speciali gratia
<nobr><sub></sub></nobr> omnibus supercellere fecit. Perpetua gratiarum actio
resonet, et assidua sanctarum intercessio orationum
ad Deum dirigatur, quatenus longaeva prosperitate
feliciter vivas, valeas et regnes ad correctionem et
exaltationem sanctae suae Ecclesiae, ut sub protectione
tuae venerandae potestatis secura quiete Deo
deserviat. Effudi pridem preces supplicationis meae
per Candidum famulum vestrum, quas precor clementi
animo vestram suscipere pietatem. Quidquid
animus suggessit meus mihi, totum misi in aures
ejus, ut conservaret in corde, vestraeque veridico ore
patesceret pietati.
</p><p>Sed novi rerum eventus novos iterum, charitatis
penna, exarare meam devotionem apices exhortantur.
Audivi siquidem, quod sine dolore et lacrymis
<nobr><sub></sub></nobr> non dicam, 
<br>@ <nobr><sub></sub></nobr> <em>Maganfredum.</em> Hunc eumdem esse existimo, ad
quem scripta est epistola 42. Maganfredum fidelem vestrum nobisque
charissimum amicum in Beneventana diem
obiisse patria. Unde rogatus sum a fratribus
<br>@ <nobr><sub></sub></nobr> <em>Fratribus S.</em> Petri. Hoc de monasterio Beneventano
S. Petri <em>ad Corpus dicto, quae modo Ecclesia
paroecialis est, interpretandum videtur Mabillonio,
lib.</em> XXVII Annal. num. 6. sancti
Petri litteras dirigere bonitati vestrae, pro cellulis
ad eam antiquitus pertinentibus ecclesiam, ut merces
vestra esset ex illarum aliquibus, si vestrae videatur
providentiae; similiter et pro atrio intra muros civitatis,
unde fratribus sancti Petri habitatio honesta
construi potuisset. De his omnibus vestra consideret
bonitas, quid Deo placeat, vestroque nomini honorabile
fiat, et bonitati amabile.
</p><p>Sed multo major et plus necessaria populo Christiano
causa occurrit, preces prostrato effundere corpore
ante pedes pietatis vestrae. Primo, ne irascaris
fidelissimae charitati meae, qua me maxime debitorem
<nobr><sub></sub></nobr> benignitati vestrae verissime agnosco. Secundo
etiam loco, et hoc intimo cordis affectu deposco, ut
sanctissima sapientiae vestrae consideratio provideat,
quid Deo placeat, vel quid populo proficiat Christiano
<br>@ <nobr><sub></sub></nobr> <em>De expeditione hostili, etc.</em> Haec intelligenda existimo
de expeditione hostili quam Pippinus jussu Caroli,
dum anno 800 Romam pergeret, et iterum dum
anno 801 rediret, adversus Beneventanos suscepit.
Vid. Annales Francorum Tiliani, Loiseliani et alii. de expeditione hostili in Beneventana terra, ne
majus sibi eveniat damnum de fidelibus tuis. Optime
{156} nosti quomodo divina pro te pugnabat providentia.
Patrem, fratremque hujus
<br>@ <nobr><sub></sub></nobr> <em>Impiissimi hominis.</em> Grimoaldum abs dubio notat
ducem Beneventanum, qui patri Arigiso, consentiente
Carolo Magno, successit anno 788, postea vero
rebellis factus diu cum Pippino conflixit. Vid. Erchemperti
Hist. Longobard. Beneventi apud Murat.
<nobr><sub></sub></nobr> Script. Rer. Ital. tom. II, part. I, pag. 238. Grimoaldi
pater Arigisus, et frater Romoaldus <em>in brevi, quod
Alcuinus hic insinuat, sublati sunt articulo.</em> Nempe
uno eodemque anno, ac pene eodem mense mortui.
Concordat Adrianus papa in epist. 88 Cod. Carol.
ubi ad Carolum scribit: «Qui venientes (Athalgisus
cum exercitu) Dei nutu, per suffragia apostolorum,
malignantium consilia dissipata repererunt, eo quod
Arichisum ducem vel ipsius filium Waldonem (Romoaldum
legendum existimat Cointius anno 787,
num. 16) defunctum invenerunt.» impiissimi hominis
in brevi tulit articulo. Sic etiam, sic faciet,
credimus, si illius sancta voluntas disponit, ut et
iste pereat, sine aliquo fidelium damno tuorum eveniat.
Talia possunt fere melius ex consilio, quam
aperta expugnatione, per tempus finem habere. Quo
plus humiliat se homo sub manu omnipotentis Dei,
eo citius vindicat injurias servorum, qui ait: <em>Mihi</em>
<nobr><sub></sub></nobr> vindictam, ego retribuam (Rom. XII, 19; Hebr. X, 30;
<nobr><sub></sub></nobr> Act. XIII, 22). Id est, mihi servate vindictam, et ego
pugnabo pro vobis. Nam David, de quo ipse Dominus
tam sublime protulit testimonium; <em>Inveni David
filium Jesse virum secundum cor meum</em> <strong>(II Reg. XIX,
23)</strong>. Ipse igitur Semei sibi maledicentem prohibuit
occidi, optans sibi pro patientia humilitatis suae a
Deo dari benedictionem.
</p><p>Haec etiam acutissimae sapientiae investigatio disponat,
secundum rationis vivacitatem et secundum
salutem fidelium tuorum considerans quomodo animus
illorum sine praesentia beatitudinis tuae longum
sufferat laborem. Deum invoco testem cordis mei,
haec plena fide, et perfecto prosperitatis vestrae in
omnibus desiderio scripsisse, obsecrans supplici devotione,
haec eadem patienter vestram legere beatitudinem,
<nobr><sub></sub></nobr> nec aliquid iracundiae in meam habere
praesumptionem, talia vestrae ingerentis sapientiae.
Licet charitas mea stulta videri valeat, tamen nunquam
infidelis, nec in minimo nec in maximo inveniri
poterit. Fiducia enim probatissimae humilitatis
vestrae haec scribere praesumpsit.
</p><p>Forte quislibet dicit: quid ille homo alienis se
ingerit rebus? Non agnoscit nihil mihi alienum
vestrae prosperitatis esse debere, quam super salutem
corporis mei vel vitae meae longaevitatem diligere me
testor. Tu prosperitas regni, tu salus populi, tu decus
Ecclesiae, tu omnium protectio fidelium Christi;
nobis igitur sub umbra potentiae, et sub tegmine
pietatis tuae, divina concessit gratia religiosam ducere
vitam, atque secura quiete Deo Christo deservire.
<nobr><sub></sub></nobr> Ideo sollicita mente et pia intentione, pro tua
prosperitate et salute curam habere et intercedere
justum et necessarium habemus, domine desiderantissime
atque omni honore dignissime David rex
</p><p>{157}
<br>@ <nobr><sub></sub></nobr> Edit. Quercet. 19 ex ms. Froben. 106. Scripta
fuit eo tempore quo jam vires sensim deficere et
aegritudines invalescere sensit, ut in prioribus epistolis
etiam conqueritur; data igitur eodem anno
801 vel aliquo posteriori.
</p><h4>EPISTOLA CXXXIV.
AD DOMNUM REGEM.
(Anno 801.)</h4>
<em>Gratias agit pro benefactis;</em> et ut ob corporis infirmitatem
apud S. Martinum sibi requiescere liceat,
supplicat.
<p>Domino piissimo David regi, Albinus perpetuae
beatitudinis salutem.
</p><p>Summa Deus Trinitas vestrae bonitati, omnium
<nobr><sub></sub></nobr> dilectissime David, aeterna restituat beatitudine,
<nobr><sub></sub></nobr> quidquid pietatis vel benignitatis in me famulum
vestrum, sicut prima cognitione adventus mei ad
vos misericorditer promisistis; ita omnia fideliter
implestis, et ad cumulum plenissimae veritatis quae
semper vestri pectoris insidet thesauro, centuplum
addidistis; ut cunctorum luce clarius oculis patescit,
auribusque per longinquas terrarum resonat
multorum. Quid enim addi potuit felicitati peregrinationis
meae, vel vestrae bonitatis judicio, super me
minus digno his omnibus donorum largitionibus? vel
quales gratiarum actiones vestrae misericordiae condignas
persolvere possum, nisi perpetua piae orationis
sedulitate misericordissimi Dei omnipotentis clementiam
deprecari, quatenus aeterna remuneratione
in coelesti beatitudine omnia multipliciter reddat in
<nobr><sub></sub></nobr> meam vestrae largissimae bonitatis benefacta parvitatem?
Quod ut meam liceat apud sanctum Martinum
quotidie instantiam agere, supplex suppliciter,
humilis humiliter, devotus devote obsecro, quia
valde infirmatus corpore nil aliud itineris vel laboris
perficere valeo. Omnis igitur corporis mei, ut
vere fateor, dignitas et fortitudo recessit, abiit, et
quotidie fugiet; nec in hoc, ut revereor, saeculo revertetur.
</p><p>Speravi atque optavi me transactis diebus vestrae
adhuc vel semel beatitudinis faciem videre. Sed ingravescente
infirmi corporis flebilitate, omnimodis
hoc idem fieri non posse probatum habeo. Quapropter
deprecor vestrae invictae bonitatis misericordiam,
ut nullatenus mens sancta, voluntas benigna
<nobr><sub></sub></nobr> quae in vobis est, meae irascatur infirmitati, sed pia
compassione fessum concedat requiescere, orationibusque
pro vobis instare, et praevenire faciem aeterni
judicis in confessione et lacrymis. Ut si quoquo
modo, Deo Jesu miserante, metuendas antiqui hostis
accusationes evadere valeam, et aliquem sanctorum
habere adjutorem merear, mecum stantem, pro
meaque intercedentem fragilitate, ne tradar in manus
inimicorum meorum <strong>(Eccli. IV, 22)</strong>.
</p><p>O quam timendus est omni homini dies ille, et
quam necessarium est unicuique praeparare se in occursum
Domini Dei sui! hortante nos ipsa luce, quae
illuminat omnem hominem, atque clamante: <em>Ambulate,
dum lucem habetis, ne vos tenebrae comprehendant</em>
 <strong>(Joan. XII, 35)</strong>. Sed et quomodo in ea luce ambulare
<nobr><sub></sub></nobr> debeamus, alio ostendit loco, dicens: <em>Sic luceat</em>
<nobr><sub></sub></nobr> lux vestra coram hominibus, ut videant opera
vestra bona, et glorificent Patrem vestrum qui in coelis
est <strong>(Matth. V, 16)</strong>.

</p><p>David in aeternum tecum sit gratia Christi, 
<br>Ut vigeas, valeas, victor in orbe potens. Post haec et teneas coelestia regna beatus, 
<br>Cum sanctis pariter semper in arce poli. Multiplici Christus reddat tibi munera mitis, 
<br>In me quot bonitas contulit ecce tua. Gramina quot tellus habeat, vel littus arenas; 
<br>Tot miserante Deo, David, habeto vale. Inclytus aeternis David feliciter annis, 
<br>In Christo meritis vivat ubique sacris.
<br>@ <nobr><sub></sub></nobr> Froben. epist. 185.
</p><h4>EPISTOLA CXXXV.</h4>
<br>@ <nobr><sub></sub></nobr> <em>Ad Nathanaelem.</em> Qui vero nomine appellatus
est Fridigisus seu Fredegisus, prout notavi ad epist.
118 (numc 157). Ex hac epistola novimus hunc Nathanaelem
esse <em>missum</em> illum Alcuini, <em>clarissimum
filium et fidelem famulum Caroli regis, per quem nimirum
Alcuinus eidem Carolo, «ad splendorem imperialis
potentiae obtulit divinorum munera librorum
a se diligenter emendatorum atque in unius clarissimi
corporis sanctitatem connexorum,» ut loquitur
in epist.</em> 103 (nunc 131). Vide infra, col. 375, not. a. AD NATHANAELEM.
(Anno 801.)
<em>Excitat ad pietatem;</em> commendat illi curam in instruendis
virginibus Lucia et Columba. Committit
illi epistolam cum sacrae Scripturae munere porrigendam
regi Carolo.<nobr><sub></sub></nobr> 
<p>Albinus Nathanaeli salutem.
</p><p>Cognoscat te in benedictione, qui agnitus est a te
beato praedicante Philippo, qui te sub ficu veteris
delicti vocavit ad virum de Nazareth; qui te sine
dolo Israelitam esse concedat, ut dignus efficiaris
non solum verbis dicere, sed et opere implere:
<em>Rabbi, tu es Filius Dei, tu es Rex Israel</em> (Joan. I, 45-49).
Hunc sequere, donec videas eum cum beato Petro
et filiis Zebedei stantem in littore et clamantem:
<nobr><sub></sub></nobr> <em>Mittite rete in dexteram navigii et invenietis</em> <strong>(Joan.
XXI, 6)</strong>; uti post hanc piscationem ad convivium vocatus
dicatur tibi inter caeteros sanctae piscationis
socios: <em>Veni et prande</em> <strong>(Ibid. vers. 12)</strong>. Quid hoc
convivio dulcius? Quid hac praesentia beatius? Ubi
sempiternum nullo fine clauditur gaudium, ad quod
tantummodo magni pisces seligentur, qui non scisso
rete apostolica capti sunt praedicatione. Crescente
numero ab uno usque ad decem et septem, propter
decalogum et septem sancti spiritus dona: de cujus
numeri mira divisione et significatione olim me scripsisse
memoro, dominoque meo David dixisse, calido
charitatis corde, 
<br>@ <nobr><sub></sub></nobr> <em>In fervente .</em> . . balneo. Quod Carolus Magnus
Aquisgrani extruxit, teste poeta anonymo, seu ipsomet
Alcuino in poemate <em>de Carolo Magno et Leonis
papae ad illum adventu, vers.</em> 106, quod vide in tom.
II hujus editionis inter opera dubia. Ibi:

</p><p><nobr><sub></sub></nobr> Hic alii thermas calidas reperire laborant, Balnea sponte sua ferventia mole recludunt, Marmoreis gradibus speciosa sedilia pangunt. Fons nimio bullentis aquae fervere calore
Non cessat: partes rivos deducit in omnes
Urbis.

Et Eginhardus in Vita Caroli Magni de eo scribit:
«Delectabatur etiam vaporibus aquarum naturaliter
calentium, frequenti natatu corpus exercens . . . .
Ob hoc etiam Aquisgrani regiam exstruxit.» Apud
Bouquet. Script. Rer. Gall. tom. V, pag. 98, n. 22. in fervente naturalis aquae [<em>Ms.,</em>
atque] balneo, ubi te, alumne, praesentem esse non
ignoro.
</p><p><nobr><sub></sub></nobr> Saluta
<br>@ <nobr><sub></sub></nobr> <em>Luciam et Columbam.</em> Exstat ad easdem in cod.
Harleiano epistola, scripta, dum commentarium in
Evang. S. Joannis jam integre absolutum ad illas
mittit, quam propterea eidem commentario praefiximus,
ubi illam consulas. Luciam sororem nostram et filiam Columbam:
<nobr><sub></sub></nobr> deprecare eas memores esse senectutis meae
in sacris orationibus, et salutis suae in bonis operibus;
nec illis tuae decorem sapientiae abscondas, sed irriga
florentes bonae voluntatis in eis areolas. Quid pulchrius
sapientiae floribus, qui nunquam marcescunt? Quid
scientiae divitiis locupletius, quae nunquam exhauriuntur?
Ad has exhortare eas; vivant in meditatione
legis Dei die ac nocte, ut eum inveniant quem scripsit
Moyses in lege et prophetae. Teneant eum, nec dimittant,
donec introducantur in cellaria regalis gloriae,
ut ordinata charitate floribus aeternae beatitudinis
fulciantur, mittente Sponso de thalamo suo praesentis
prosperitatis laevam sub capite earum, et dextera
aeternae beatitudinis amplexetur eas.
<br>@ <nobr><sub></sub></nobr> <em>Epistolam vero parvitatis meae.</em> Haec est epistola
103 (nunc 131), ad domnum regem, quam illi una
<em>cum sanctissimo divinae Scripturae munere per Nathanaelem,
qui superata longa infirmitate ad imperatorem</em>
Romae coronandum <em>affatim festinavit, ipse
die natali Domini, quo ipso Carolus imperii coronam
a Leone III summo pontifice accepit, tradi et offerri
curavit.</em> Epistolam vero parvitatis meae, cum sanctissimo
<nobr><sub></sub></nobr> divinae Scripturae munere, die Natalis Domini, et
verbis salutationis pacificis redde domino meo David
cui tantas grates et laudes agimus pro omnibus
bonis quae mihi meisque filiis faciebat, quantas habet
liber ille syllabas; et tantas a Deo dari benedictiones
illi optamus, quantae in eo litterae leguntur
scriptae.

</p><p>Vive Deo felix, fili! florentibus annis, 
<br>Ut te conservet Jesus ubique tuus. Quo sine nil prodest cuiquam vaga gloria saecli; 
<br>Nate memor Patris semper amate vale.
<br>@ <nobr><sub></sub></nobr> Froben. epist. 186.
</p><h4>EPISTOLA CXXXVI.
AD EUMDEM.</h4>
<em>Ad conversationem honestam et religiosam animat;</em> et
vitari suadet columbas coronatas volitantes per cameras
palatii.<nobr><sub></sub></nobr> 
<p>Dulcissimo filio meo Nathanaheli Albinus Pater
salutem.
</p><p>Obsecro te, fili mi charissime, ut vita tua fiat et
conversatio honesta, et religiosa, atque sine omni
reprehensione, in quantum fieri possit, coram Deo et
coram hominibus, ut intelligatur quanta eruditione
edoctus fuisti. Sanctitas tua et venerabilis religio
laus est mihi apud homines et merces apud Deum.
Non veniant coronatae columbae ad fenestras tuas,
quae volant per cameras palatii: Nec equi indomiti
irrumpant ostia camerae: nec tibi sit ursorum saltantium
ora [<em>Forte, hora</em>], sed clericorum psallentium;
sint verba in veritate modesta, et vox temperata, et
<nobr><sub></sub></nobr> silentia considerata; et cui dicas, diligenter examinatum.
Nec te alienis immisce dissensionibus, nec
te praetereat horarum psalmodia sanctarum; nec
missarum maxima virtus in corpore Christi, nec charitas
desit.
</p><p>Legatur ante te lectio sancta, per quam fieri possint
ad convivas verba praedicationis. Sit tuum velle
et nolle ad mentis arcem constitutum, ne poenitere
cogaris de quolibet facto. Esto pauperum pater, ut
de pane tuo manducent, quia in paupere Christus reficitur.
Quam felix mensa, in qua est conviva Christus.
Esto irreprehensibilis et morum dignitate, magnificus
in sanctitate, laudabilis in ratione dati et
accepti, jucundus in verbis, gaudens in aspectu,
laetus ad miseros, largus ad pauperes, omnibus omnia
<nobr><sub></sub></nobr> [<em>Ms.</em> odorante, <em>nullo sensu</em>] factus, ut ex omnibus,
Christi gratia consequente, mercedem habere
merearis.
<br>@ <nobr><sub></sub></nobr> Froben. epist. 187.
</p><h4>EPISTOLA CXXXVII.
AD CHRODGARIUM COMITEM.
(Anno 801.)</h4>
<em>Infantulum et fratrem erudiendos se suscipere significat.</em>
Hortatur ad fidele servitium, et consilia regi
praestanda. Cavere sibi, ad vastandam urbem Beneventanam
abituro, suadet a noxio Italiae aere.
<p>Viro laudabili
<br>@ <nobr><sub></sub></nobr> <em>Chrodgario Comiti.</em> De illo silent veteres scriptores:
fuisse vero illum in comitatu Pippini Italiae
regis, a Carolo patre, postquam is Romae imperator
coronatus et proclamatus fuit, et dum inde anno 801
in Franciam reditum pararet, ad devastandam terram
Beneventanam cum exercitu missi, ex hac epistola
innotescit. Vid. not. seq. Chrodgario comiti Albinus diaconus
salutem.
</p><p>Litterarum legatio non est spernenda, ubi linguae
officium ob amicitiam conjungendam longinquitas terrarum
abstulit. Unde ego tibi, venerande amice, hos
apices meae devotionis dirigere curavi, obsecrans
<nobr><sub></sub></nobr> ut fideli charitate orationes meas inter spiritales amicos
tuos, quocunque perrexeris, commendare studeas.
</p><p>Bonum infantulum nobis ad erudiendum direxistis,
etiam cum fratre valde laudabili, cujus mores
nobis optime conveniunt, in omni religione et sanctitate;
et necessarium est infantulo, quem velim, ut
citius remittas ad nos.
</p><p>Nec tibi, deprecor, onerosum esse litterarum admonitio
(<em>Ita cod.</em> ms.) mearum, quoniam opto te in
Dei voluntate proficere, et salutem operari animae
tuae in eleemosynis ad pauperes, et justitia ad omnes,
et misericordia ad miseros et consiliis bonis, quae
domno imperatori et regno Francorum proficiant ad
salutem et prosperitatem.
</p><p>Audivi, vos ituros esse
<br>@ <nobr><sub></sub></nobr> <em>Ad vastandam Beneventanam patriam.</em> Carolus
<nobr><sub></sub></nobr> Magnus «Anno 800 Moguntia Romam profectus,
exercitum cum Pippino filio in Beneventanorum terras
praedatum ire jussit,» ut habent Annales Tiliani,
Loiseliani et Metenses, apud Bouquet., tom. V
Script. Rer. Gall. Sed quo minus Alcuinum hoc loco
de ista expeditione intelligendum censeam, facit
nomen <em>imperatoris, quod Carolo hic tribuit,</em> admonens
Chrodgarium, ut bonis consiliis suis consulat <em>imperatori
et prosperitati Francorum.</em> Narrant vero iidem
annalistae, imperatorem, anno 801 omnibus Romae
bene dispositis, «ITERUM missa in Beneventanos expeditione,
cum Pippino filio suo, post Pascha VII Kal.
Maii Roma profectum, venisse Spoletum, etc.» et de
hac expeditione loqui Alcuinum existimo. De eadem
vide etiam epist. 105 (nunc 133). 
<br>@ <nobr><sub></sub></nobr> Haec in calce voluminis, ad hunc locum, in edit. Frobenii,
inter <em>Errata</em> et <em>Addenda, leguntur.</em> Chrodgarius
forte est Rotharius (Rotherius, seu Rotgerius) <em>dux</em>
<nobr><sub></sub></nobr> maximus, Pythagoreae linguae probatus, et signifer
egregius: ortus ex Francorum genere, clariorque agamemnonio
germine in curia Pippini regis altus nobiliter,
etc., ut legitur in Vita sancti Austremonii apud
Bouquet., tom. V Script. Franc., pag. 432 et 470.
De eo etiam, tanquam conditore monasterii Carolfensis
Theodulfus Aurelianensis carm. VIII, ibid., pag.
421, ita canit:

</p><p>Denique Rotharius comes ingens, inclytus heros, 
<br>Conjuge cum Eufrasia condidit istud opus. ad vastandam Beneventanam
<nobr><sub></sub></nobr> patriam. Scis optime quale periculum ibi imminet
tibi, 
<br>@ <nobr><sub></sub></nobr> <em>Propter pestilentem illius terrae aerem.</em> Hunc anno
793 exercitus Francorum expertus est, ut legitur in
Annalibus Moissiacensibus ad illum annum: «In ipsa
hieme transmisit rex Carolus duos filios suos Pippinum
et Ludovicum cum exercitu magno in terra
Beneventana. Et facta est ibi fames validissima . . . .
<nobr><sub></sub></nobr> super exercitum qui advenerat, ita ut aliquanti nec
ipsa Quadragesima se ab esu carnium abstinere possent.» propter pestilentem illius terrae aerem.
Ideo nihil dimittas inconsideratum rerum tuarum;
maxime ne ulla retro super te clamet injustitia, vel
cujuslibet culpae negligentia. Utere sapientia tua ad
salutem tibi sempiternam, quia illa tantummodo vera
est scientia, quae perpetuam hominibus praestat beatitudinem.
Opto te feliciter vivere in haec tempora atque
in futura, venerande amice!
<br>@ <nobr><sub></sub></nobr> Froben. epist. 188.
</p><h4>EPISTOLA CXXXVIII.
AD SOROREM ET FILIAM.
(Anno 801.)</h4>
<em>Significat quantum aestimet illarum amicitiam.</em> De felici
nuntio Roma accepto certiores reddit. Mittit
quosdam tractatus Ven. Bedae describendos. De propria
sua valetudine illas instruit.<nobr><sub></sub></nobr> 
<p>Charissimae in Christo
<br>@ <nobr><sub></sub></nobr> <em>Sorori et filiae.</em> Gislae sorori et Rictrudae filiae
fortassis, quibus commentarium in Evangelium sancti
Joannis dicavit; et quas in alia epistola codicis
Harleiani, quam initio ejusdem commentarii exhibebimus,
Luciam et Columbam appellat. Ad easdem
scriptas fuisse alias duas epistolas cod. Harleiani existimo,
anno incerto; quas propterea huic conjungendas
esse censui. sorori et filiae gratissimae,
Pater perpetuae beatitudinis salutem.
</p><p>Quantum inter nos rerum eventus probare potuit,
semper ab initio cognitionis nostrae optime nostris
partibus vestram bonitatem fidelem invenimus. Proinde
gratias et laudes Deo omnipotenti perpetuas
agere aequum habemus, qui nobis, quamvis indignis,
tam clarae dignitatis et tam probatae fidei concessit
amicitiam, et, quod raro inter consanguineas personas
inveniri poterit, in peregrinis nominibus reperire
perdonavit; quamvis, quantum ad Christianae
fidei societatem nullus dici debeat peregrinus, quantum
vero ad saeculi exsilium omnes peregrini sumus,
<nobr><sub></sub></nobr> dicente Psalmista: <em>Heu mihi, quia peregrinatio mea
prolongata est</em> <strong>(Psal. CXIX, 5)</strong>. Exsilium est habitatio
hujus vitae, quoniam cogit nos ad Patriam properare,
de qua dicitur: <em>Beati qui habitant in domo
tua, Domine, in saeculum saeculi laudabunt te</em> <strong>(Psal.
LXXXIII, 5)</strong>. Felix est qui de labore ad requiem perveniet,
in qua sine omni perturbatione animi vel corporis
vivet in aeternum.
</p><p>Placido animo vestrae pietatis suscepimus eulogias,
devoto deprecantes animo Dei clementiam, longaeva
prosperitate vos feliciter in hoc saeculo vivere, et ad
aeternam beatitudinem post hujus labores vitae pervenire.
</p><p>Candidus noster de Roma reversus est, omnia
prospera inde referens de domino meo David et omnibus
<nobr><sub></sub></nobr> fidelibus suis; filiolos nostros
<br>@ <nobr><sub></sub></nobr> <em>Remansisse cum Pippino.</em> In Italia scilicet a Carolo
anno 801 Roma in Franciam redeunte, pro expeditione
bellica in Beneventanos relicto. Vide notas
epistolae proxime antecedentis. remansisse
<nobr><sub></sub></nobr> cum Pippino dixit; apostolicum suos superare adversarios
referebat, et in magna esse gratia cum domino
imperatore.
</p><p>Tractatus quos rogastis direximus, deprecantes ut
quantocius scribantur et remittantur, quia nobis
valde necessarii sunt propter legentium utilitatem,
quos dominus Beda [<em>Ms.,</em> Boeda] magister noster
sermone simplici sub sensu subtili composuit. Ideo
ejus opuscula vobis dirigere curavimus, quia ejus
maxime dicta vos desiderare intelleximus
</p><p>De mea vero sanitate scito quod partim febris recessit,
partim remansit. Ad castigandum permanet;
sed minus meritis meis pepercit mihi pietas divina
et intercessiones sanctorum suorum. Sed adhuc
restat maximus timor de judicio Dei, quem nullus
<nobr><sub></sub></nobr> effugere valet. Tantum castiget nos pia miseratione
perpetui Patris bonitas, et non tradat nos in manus
inimicorum nostrorum: Cui saepius dicam: <em>Erue a
framea animam meam et de manu canis unicam meam</em>
 <strong>(Psal. XXI, 21)</strong>. Item: <em>O Domine, libera animam
meam, misericors et miserator Dominus</em> <strong>(Psal. CXIV, 4)</strong>,
ut fieri possit quod dicitur: <em>Benedic, anima mea, Dominum</em>
 <strong>(Psal. CII, 1)</strong>. Atque iterum: <em>Lauda, anima
mea, Dominum</em> <strong>(Psal. CXLV, 2)</strong>. <em>Sit nomen Domini benedictum
ex hoc nunc et usque in saeculum</em> <strong>(Psal.
LXXI, 17)</strong>. Perpetua benedictione divina vos gratia
coronare dignetur, dilectissimae in Domino dominae!
<br>@ <nobr><sub></sub></nobr> Froben. epist. 189.
</p><h4>EPISTOLA CXXXIX.
AD SOROREM ET FILIAM.
(Anno incerto.)</h4>
<em>Charitatem et lectionem sanctae Scripturae cum oratione
commendat.</em> <nobr><sub></sub></nobr> 
<p>Dilectissimis in Christo personis sorori et filiae
sempiternam supernae beatitudinis salutem.
</p><p>Quid est quod vestra tanto tempore tacuit charitas?
Nunquid verba defecerunt salutationis, seu
causae non supervenerunt quarum notionem charta
nec deferret ad aures nostras? Nunquid longinquitas
terrarum charitatis dulcedinem separare debet, cujus
flammam nec profunditas fluminum, nec pelagi immensitas,
juxta Cantici sermonem, obrui poterat
<strong>(Cant. VIII, 7)</strong>, in qua sola qui offenderit, <em>factus est
omnium reus</em> <strong>(Jac. II, 10)</strong>. Haec est quae super bonos
<nobr><sub></sub></nobr> et malos splendescere debet, ut sit homo terrenus in
<nobr><sub></sub></nobr> ea perfectus, <em>sicut Pater qui in coelis est, perfectus
est</em> <strong>(Matth. V, 48)</strong>.
</p><p>Ergo Filius charitatis, filius est Dei, <em>quia Deus
charitas est</em> <strong>(I Joan. IV, 16)</strong>, cujus lux corda vestra
sufficienter irradiet; cujus dulcedo pectora vestra
abundanter reficiat. Haec est summa omnium bonorum;
haec est optima pars, quae nunquam auferetur,
sed magis atque magis in pectore habentis ardescit;
de qua duo dixerunt discipuli, cognita Domini facie in
fractione panis: <em>Nonne cor nostrum ardens erat in
nobis, dum loqueretur in via, et aperiret nobis Scrituras?</em>
 <strong>(Luc. XXIV, 32.)</strong> Vos eam in Scripturis quaerite
sanctis, intentissime scrutantes eas, ut cognoscatis
Dominum vobis loquentem in eis.
</p><p>Quid dulcius est quam Dei omnipotentis frui confabulatione?
<nobr><sub></sub></nobr> quia qui legit sacratissimos sermones
Domini, per sanctos suos nobis traditos, Deum loquentem
audiet; et qui orat, Deo loquitur. Hae sacratissimae
vicissitudines diem et noctem ducant in
jubilationem; nec saecularis occupatio spiritalem
subruat jucunditatem; quia vanitas vanitatum est,
hujus saeculi deliciae et falsi amores; quia omnes
hujus vitae jucunditates velut umbra transeunt, et
velut spuma super aquam facile dissipantur. Ideo,
dilectissimae et nobilissimae virgines, animas vestras
in omni sanctitate et religione lectionisque studio
exercete, ut Spiritus sanctus de coelo vestrae devotionis
corda saepius visitare dignetur, qui pectora
inhabitare dignoscitur charitate plena, et in sancta
sapientia sollicita mente sudantes.
</p><p><nobr><sub></sub></nobr> Haec interim sanctae dilectionis calamo praelibare
curavi. Caeterum si paternae voluntatis effectum scire
curam habetis, scitote quotidie infirmitates crescere,
et variis corpus debilitare doloribus, et Dominum
pulsantem januas, si vigilantem inveniat famulum
suum; vigiliasque vestris adjutus intercessionibus
custodire sanctas, ne me in saeculi occupationibus
dormientem inveniat, qui apostolis suis praecepit dicens:
<em>Vigilate et orate, ne intretis in tentationem;</em>
spiritus quidem promptus est, caro [Ms., <em>cor</em>] autem
infirma <strong>(Matth. XXVI, 41)</strong>. Vestram sanctitatem in
omnibus bonis florere, et ad perpetuam Deus Jesus
proficere faciat felicitatem, soror in Christo charissima!
<br>@ <nobr><sub></sub></nobr> Froben. epist. 190.
</p><h4>EPISTOLA CXL.
AD SOROREM ET FILIAM.</h4>
<em>Suadet in prosperis et adversis servare aequanimitatem
exemplo sanctorum, quorum vitas vult eas legere ex
Dialogis sancti Gregorii papae.</em> <nobr><sub></sub></nobr> 
<p>In Christo charissimis personis sorori et filiae pietas
paterna salutem.
</p><p>Gratias agimus divinae clementiae de vestra prosperitate
et salute, et de omnibus bonis, quae illius
ineffabilis misericordia vobis condonavit; etiam et
illius continua voluntate laudamus pietatem, qui
nobis licet indignis tam fidele solatium, et tam dulcem
charitatem in vestra dilectione contulit: unde
et necessarium est omnibus in Christo pie viventibus
illius supereminentem laudare gratiam, qua humano
<nobr><sub></sub></nobr> generi misertus est; et quidquid boni egerimus ad
illius semper referre benignitatem, sine qua, ipsa
Veritate attestante, nihil efficere valemus: in qua
bonitate vestra semper unanimitas laeta remaneat;
nec adversitatibus saeculi, vel infidelitatibus mundi
amatorum frangi debet, nec tristitiam habere, licet
nobis multa eveniant adversa. Sic est hujus praesentis
vitae varietas, ut prospera semper misceantur adversis,
sicut dies nocte mutatur; sicut sanitas corporis
morbis supervenientibus afficitur; sicut flos juventutis
senectute superveniente marcescit; sicut
aestatis tranquillitas hibernalibus atteritur tempestatibus.
At nihil horum religiosam mentem fatigare
debet, sed semper stabili tenore erecta spe ad Deum
firma soliditate immobilis permanere. Unde et testificatione
<nobr><sub></sub></nobr> ipsius Veritatis Joannes Baptista laudatur,
quod non esset <em>arundo vento agitata</em> <strong>(Luc. VII, 24)</strong>,
id est, nec adversitatibus saeculi, nec reprehensione
invidiosa; vel etiam adulatione subdola, vel prosperitate
arridente a stabilitatis rectitudine mentem declinare
voluit [<em>Ms.,</em> valuit]; sed semper aequali mentis
soliditate quae adversa pertulit, vel laeta temperavit;
cujus exemplo vestrae firmetur in Deo, dilectissimae
personae, exercitatio mentis. Proficiunt enim saepe
tentationes, ut probata patientia in mercedem aeternae
retributionis crescat.
</p><p>Sicut aurum igne probatur, ita tribulationibus
mens Christiana examinatur, dicente Scriptura: <em>Fili,
accedens ad servitutem Dei, praepara animum tuum ad
tentationem</em> <strong>(Eccli. II, 1)</strong>, non ad securitatem. Roborate
<nobr><sub></sub></nobr> vosmetipsas exemplis sanctorum, legentes per
vices illorum vitae dulcissima exempla, et sanctorum
verborum hortamenta necessaria; sit illorum vita
vobis in speculum. Nam fessae mentis acumen levioris
lectionis interpositio saepe reficit. Ideo difficilior
in apostolica auctoritate sensus vos procul dubio
saepius fatigare habet; sed tenete nunc in manus vel
Vitas Patrum, vel miracula sanctorum, quorum in
dialogis beati Gregorii, doctoris nostri, multa inveniuntur
lucidissima exarata eloquentia, et sententiis
sanctae Scripturae semper confirmata. Haec et inter
vos conferre, et in conviviis aliis edere jam sic consuetudinem
incipietis habere, valde vobis esse jucunda
arbitrantium. Sicut diversitate ciborum fastidium
manducanti tollitur, ita varietate lectionis mens reficitur
<nobr><sub></sub></nobr> legentis: quorum omnium vestra charitas considerata
providentia videat, quid cui tempori vel
qua persona conveniat, ut plurimi vestris optimis
admonitionibus ad salutem animarum suarum proficiant.
</p><p>Haec scripsi paterna admonitione, ut dilectio vestra
in hanc chartam meam saepius habeat praesentiam,
sicut charitas vestra nostrae menti firmiter infixa
manebit. Videte quam planum est intelligere in charitate
mutua, quod in Evangelio ipse Dominus dixit:
<em>Ubi sunt duo vel tres congregati in nomine meo, ibi
sum in medio eorum</em> <strong>(Matth. XVIII, 20)</strong>. Non tantum
hoc de praesentia corporali dictum putemus, sed
<nobr><sub></sub></nobr> magis de praesentia sanctae charitatis, <em>quae diffusa
est per Spiritum sanctum in cordibus nostris</em> <strong>(Rom. V,
5)</strong>. Habentes thesaurum verae dilectionis in pectoribus
nostris, inde unusquisque alium adjuvet secundum
mensuram donationis Christi, sive in solatio saecularis
necessitatis, sive in communione spiritalis
doctrinae: Et ubi haec fiant, ibi certissimum est
Christum esse in medio, qui de corde religioso in cor
alterius charitatis suavitatem diffundit, ut sit una
concordia omnium Deum diligentium, et una pietas
invicem se adjuvantium.
</p><p>Haec vos assidua considerantes dulcedine, nostrique
memores, Christo miserante, semper de die in
diem in charitate crescite, in fide confirmamini et in
spe divinae bonitatis indeficientes aeterna prosperitate
<nobr><sub></sub></nobr> valete, charissima et jucundissima dilectionis sanctae
nomina!
<br>@ <nobr><sub></sub></nobr> Froben. epist. 191.
</p><h4>EPISTOLA CXLI.
AD AQUILAM SEU ARNONEM.
(Anno 801, post Pascha.)</h4>
<em>Meminit cum gaudio de prosperitate et exaltatione regis.</em>
Cupit instrui de causa domni Apostolici, de
Beneventana controversia, et de actis in conventu
episcoporum. Refert statum suae valetudinis.
<p>Venerando Patri, et in membris Christi excellentissimo
Aquilae archispeculatori Albinus devotus in
charitate frater indeficiens [<em>Forte, indeficientis</em>] gloriae
salutem.
</p><p>Gaudens gaudebo de fide et charitate beatitudinis
vestrae; de prosperitate, salute et exaltatione pii
<nobr><sub></sub></nobr> principis triumphatoris magni, et
<br>@ <nobr><sub></sub></nobr> <em>Gloriosi imperatoris.</em> Hinc patet praesentem
epistolam post acceptam a Carolo in Natali Domini
anni 800 imperatoriam dignitatem; et quidem, postquam
Alcuinus ab infirmitate, qua se per Pascha
afflictum fuisse asserit, nonnihil respiravit, scriptam
fuisse, id est, anno 801. gloriosi imperatoris,
et nobilissimae prolis illius, fideliumque omnium
ejus incolumitate: nisi duo defuerunt in litteris vestris
de domno apostolico patre nostro, qualiter longa
certatio pastoris et populi terminata esset; et de Beneventana
controversia. Quoniam sollicitus sum
valde de filiis meis, quorum mihi vitam, et salutem,
et benefacta pernecessaria esse tu ipse optime nosti.
Et miror cur sapientia et consilio
<br>@ <nobr><sub></sub></nobr> <em>Conventus multorum.</em> «Fecit» namque Carolus
Romae anno 800 «conventum maximum episcoporum,
seu abbatum cum presbyteris, et diaconibus, et comitibus,
seu reliquo populo Christiano;» ad examinandam
scilicet et dijudicandam causam Leonis papae
III et alia tam in publicis quam ecclesiasticis rebus
ordinanda. Qui conventus in alterum annum continuatus
<nobr><sub></sub></nobr> fuit, ut referunt Annales Francorum Loiseliani
et alii apud Bouquet., tom. V saepius laudato. conventus multorum
ob regni istius integritatem quoquo modo causa
disceptationis impiae non finiretur: simul etiam sollicitus
sum audire quid in tanto tamque praeclaro conventu
de statu sanctae Ecclesiae ordinaretur, et de
catholicae fidei firmitate; nec tam diutino tempore
advenientium conversatio sine magno quolibet profectu
<nobr><sub></sub></nobr> Christiani populi fieri debuit. Tua vero sanctitas,
pastor dignissime, gregem Christi, tuae sollicitudini
commendatum, omni cura per pascua perpetuae
vitae ducat, quatenus multiplici gaudeas remuneratione
<nobr><sub></sub></nobr> cum grege tibi subjecto in aeternae beatitudinis
regno.
</p><p>De mea vero prosperitate gaudeat paternitas tua,
quoniam Dominus Deus, <em>qui mortificat et vivificat,
vulnerat et medetur</em> <strong>(I Reg. II, 6)</strong>, castigavit me per
Pascha multa febrium flagellatione, et pene ad desperationem
vitae deduxit. Sed misertus est mihi ob preces
servorum suorum; sed remanet quotidianus labor
ejusdem castigationis, non tamen usque ad periculum
vitae, sed usque ad emundationem, ut opto,
delictorum meorum. Te vero quotidie mea mens
Dei omnipotentis clementiae commendare studet, optans
ut proficias in omni bono in conspectu Dei. Corpore
vero propemodum emortuo vivida charitatis
virtus vivit in pectore, amans te, frater mi Aquila,
<nobr><sub></sub></nobr> ut Patrem, quoniam fidelem te semper probavi; et
quod rari habent, in prosperis et adversis aequaliter
ejusdem animi esse in amicos; nec de hoc tui cordis
thesauro cuilibet dubitare fas esse fateor, <em>quia charitas
Dei diffusa est in corde tuo, simul etiam et proximi,</em>
<em>per Spiritum sanctum, qui datus est nobis, ut
diligamus invicem, sicut et Christus dilexit nos</em>
 <strong>(Rom. V, 5)</strong>.
</p><p>Desidero multum vestrae dilectionis faciem videre,
et consolationis tuae solatio foveri. Tempus est aeternis
providere diebus, quae sola pene sapientia recte dici
poterit. Saecularium rerum providentia pauco proderit
tempore; perpetuae vero prosperitatis providentia
nullo fine claudetur; quae fraterna collocutione
multum proficere nemini dubium esse debet, dicente
<nobr><sub></sub></nobr> ipsa Veritate: <em>Ubi sunt duo vel tres congregati in nomine
meo, ibi sum in medio eorum</em> <strong>(Matth. XVIII, 20)</strong>.
Quid deerit boni consilii, ubi tantus mediator interesse
dignoscitur? Incolumem beatitudinem tuam, et
plurimis prodesse in consiliis et exemplis, multo tempore
divina custodire dignetur gratia, domine pater,
fili, frater et amice!
<br>@ <nobr><sub></sub></nobr> Froben. epist. 192.
</p><h4>EPISTOLA CXLII.
AD FRATRES FULDENSES.
(Circa annum 801.)</h4>
<em>Hortatur ad religiosas virtutes.</em> Mittit pallium storacium
pro corpore sancti Bonifacii, et chartulam
missalem.
<p>Sanctissimis, nobisque cum omni charitate colendis
<br>@ <nobr><sub></sub></nobr> <em>Fratribus sancti Bonifacii.</em> Fuldensibus, quod
monasterium sanctus Bonifacius fundavit; ibidemque
post gloriosum martyrium sepultus est. fratribus sancti Bonifacii Patris et protectoris
<nobr><sub></sub></nobr> nostri, humilis levita Alcuinus, aeternae beatitudinis
in Christo salutem.
</p><p>Memor dulcissimae dilectionis vestrae, qua me benignissime
cum omni gaudio olim
<br>@ <nobr><sub></sub></nobr> <em>Me olim suscepistis.</em> Alcuinum aliquando Fuldae
fuisse hinc quidem constat; incertum tamen relinquitur
utrum ibi scholam aperuerit litterasque ipsemet
docuerit, prout Trithemio aliisque visum est.
Credam nihilominus Alcuinum ibi haud otiosum
fuisse, et pro suo in scientiis promovendis fervore,
Fuldensibus saltem optima ad bonas litteras excolendas
consilia suggessisse. Hoc profecto officium
<nobr><sub></sub></nobr> fuit viri, qui non Turonis tantum, sed <em>in universa
Francia magisterium exercuit, ut loquitur Altfridus
libr.</em> I de Vita sancti Liudgeri, num. 9. suscepistis: et
<nobr><sub></sub></nobr> quantum tunc laetatus sum in praesentia vestra, tantum
nunc torquetur animus in absentia, quaerens
videre quos amat, et habere praesentes quos diligit.
Sed quia hoc carnalibus non est concessum oculis,
fiat spiritali praesentia perpetua dilectio; quia charitas
quae deseri potest, nunquam vera fuit. Quapropter
tendamus ad illam, quae nunquam finem habitura
est, in qua beata aeternitas est, et aeterna beatitudo:
ut ad hanc pervenire mereamini, nullus labor vos
terreat; nullae saeculi hujus blanditiae retrahant, sed
semper illius amor ardeat in cordibus vestris, qui
tertius in via comes apparuit duobus discipulis; qui
sublatus ab eorum oculis carnalibus dixerunt: <em>Num
cor nostrum ardens erat, dum loqueretur in via et aperiret
nobis Scripturas</em> <strong>(Luc. XXIV, 32)</strong>? In litteris
<nobr><sub></sub></nobr> sanctorum Patrum quaeramus illum quem illi necdum
docti in Scripturis intellexerunt. Modo aperta sunt
omnia; modo ipse aperuit sensum, de quo dictum
est: <em>Tunc aperuit illis sensum, ut intelligerent Scripturas</em>
 <strong>(Ibid. 45)</strong>. Nunc evangelica veritas toto resplendet
in orbe; nunc prophetarum aenigmata sole lucidius
fulgent in ecclesiis Christi. Hanc lucem veritatis
tota anima sectemini, et Christum intelligite, in illa
Christum amate, Christum sequamini, quatenus
ejus vestigiis sacratissimis inhaerentes vitam aeternam
in ejus sanctissima praesentia habere mereamini;
memores apostolici mandati dicentis: <em>Fratres,
stabiles estote et immobiles in opere Domini semper,
scientes quod labor vester non est inanis in Domino</em> (I
Cor. XV, 58). Stabiles estote in loco vestro, et in
<nobr><sub></sub></nobr> devotione propositi vestri. Nolite derelinquere sanctissimum
Patrem vestrum; state circa sepulcrum
ejus, quatenus ille preces vestras offerat omnipotenti
Deo. Nolite concupiscere saeculares vanitates, sed
coelestes amate beatitudines; <em>et nolite,</em> sicut Doctor
gentium ait, <em>conformari huic saeculo, sed reformamini
in novitate sensus vestri</em> <strong>(Rom. XIII, 2)</strong>. Turpe est enim
monacho militiam spiritalem amittere, et saecularibus
se implicare negotiis.
</p><p>Non sint murmurationes inter vos, non odia, non
invidiae, non detractiones; et nolite judicare alterutrum;
sed in humilitate et concordia omnes vestrae
fiant actiones: <em>Obedientes praepositis vestris, non ad
oculum tantum, sed ex corde, quasi coram Deo</em> <strong>(Ephes.
VI, 5, 6)</strong>. Obedientia vestra, charitas vestra, humilitas
<nobr><sub></sub></nobr> vestra notae sint omnibus, ut plurimi vestris
bonis exemplis erudiantur, et proficiant in salute
animarum suarum. Si vero venerandus Pater
<br>@ <nobr><sub></sub></nobr> <em>Bonulfus</em> seu, ut alii scribunt, <em>Baugulfus, qui
hoc tempore praefuit monasterio Fuldensi, Sturmii
seu Sturmionis, qui anno 779 obiit, successor.</em> Is
vero anno 802 «potestatem, quam habuit, reliquit,
et successorem Ratgarium accepit,» ut refert annalista
Fuldensis. Causa ob quam Baugulfus abbatiam
dimisit, fortassis <em>infirmitas fuit,</em> quae illum ad
sufferendam <em>regularis vitae duritiam ineptum reddidit,
de qua illum Alcuinus hic a suis fratribus judicari
noluit.</em> Hinc mihi videtur, tempore scriptae
hujus epistolae seu ab ipso Baugulfo, seu a suis monachis
cogitatum fuisse de abdicatione abbatiae; et
propterea eamdem epistolam paulo ante annum 802
esse collocandam existimo---Exstat epistola Caroli
Magni <em>Baugulfo totique illius congregationi singulariter</em>
<nobr><sub></sub></nobr> inscripta, quamvis eadem simul ad omnes episcopos
et monasteria anno 787 missa fuerit. Exhortatur
ibi rex Carolus omnes ad excolenda et restauranda
tam in ecclesiis cathedralibus quam in monasteriis
litterarum studia. Mabillonio verisimile est,
«Alcuinum ipsum, qui tum in Caroli comitatu erat,
eidem auctorem fuisse ut hanc epistolam ad universos
episcopos et abbates mitteret, quam forsan
Alcuinus ipse dictaverat.» Edita primum fuit a cl.
Sirmondo ex cod. ms. monasterii sancti Arnulfi
Mettensis; quae etiam integra exhibetur apud Bouquet.,
tom. V Script. Rer. Gall. pag. 621. Negat
quidem Carolus Cointius illam Baugulfo abbati fuisse
inscriptam, levi prorsus argumento; quod refutat
Mabillonius libr. XXV Annal. num. 64, pag. 279. Bonulfus,
dilectissimus meus amicus, non valeat pro infirmitate
sua implere regularis vitae duritiam, vos illum
judicare nolite, sed ex corde obedite illi, et amate
ut Patrem, quia ipse rationem redditurus erit de
animabus vestris. Ille pro vobis laborat vagando et
currendo, ut quiete vivere [valeatis] et regularem
vitam vestram custodiatis, et corpori vestro necessaria
habeatis. Vos vero facite sicut filii charissimi;
Deum timete, Deum diligite, et curam sanctissimi
Patris vestri habete in orationibus vestris, quatenus
longaeva prosperitate vobiscum vivat feliciter,
et vobiscum vosque cum illo vitam habere mereamini
<nobr><sub></sub></nobr> sempiternam.
</p><p>Adolescentulos vestros admonete, instruite, docete
in omni disciplina sancta et doctrina catholica, ut
digni habeantur in loco vestro stare, et orationum . . .
vobis dirigere, ubicunque maneatis. Admonete corde
[de] castitate corporis, de confessione peccatorum
suorum, de lectionis studio et labore manuum sine
murmuratione, et de omnibus rebus quae tali aetate
necessaria videantur; et illi subditi fiant senioribus
et magistris suis, humilitate bona, in religione piissima.
Et vos seniores qui estis, bona eis praebete
exempla, ut non solum verbis, sed vitae religione
vestrae erudiantur. Non sint luxuriosi, non ebrietati
servientes, non contemptuosi, non inanes sequentes
<nobr><sub></sub></nobr> ludos, sed discant officiales esse boni in domo Dei,
ut benedictionem et gratiam, per intercessionem
sancti Bonifacii Patris sui, a Deo Christo recipere
mereantur, meque deprecor ut perpetua memoria
habeatis vobiscum in sanctis orationibus vestris;
tempus enim appropinquat, quod nullus effugere valet:
praeparet se unusquisque, ut vestitus bonis moribus,
non nudus appareat in conspectu Domini
Dei sui.
</p><p>Direxi unum
<br>@ <nobr><sub></sub></nobr> <em>Pallium storacium.</em> Dictum «a colore storacis,
quae gutta similis est mali cydonis,» inquit Papias.
Vid. Du Cange Gloss. voce <em>Stauracium.</em> pallium storacium ad corpus sancti
Bonifacii Patris nostri, de cujus sancta intercessione
pro peccatis meis magnam habeo fiduciam;
quatenus ego peccator vel veniam habere merear
ea die, qua vestra sanctitas coronam recipiet beatitudinis
aeternae.
</p><p><nobr><sub></sub></nobr> Misi
<br>@ <nobr><sub></sub></nobr> <em>Misi cartulam Missalem, etc.</em> Similem misit ad
monachos Vedastinos. Vid. epist. 51. Auctor Micrologi
de Eccles. observ. cap. 60, tom. XVIII Bibliothecae
SS. Patrum pag. 489, Edit. Lugdun., ait: «Alcuinum
rogatu sancti Bonifacii archiepiscopi Moguntini
missales orationes composuisse, ut presbyteri
illius temporis, nuper ad fidem conversi, nondum
ecclesiasticis officiis instructi, nondum etiam librorum
copia praediti, vel aliquid haberent, cum quo
officium suum qualibet die possent explere.» Sed
in his plurimum allucinatur auctor praefatus, prout
ex hac epistola manifestum est; non enim has missales
orationes misit ad presbyteros nuper conversos;
sed ad presbyteros monachos diu in officiis divinis
<nobr><sub></sub></nobr> exercitatos: non rogatu sancti Bonifacii, quocum
Alcuinus vix consuetudinem habuit; sed ex charitate
erga fratres sancto Bonifacio servientes, et in hujus
honorem. chartulam Missalem vobis, o sanctissimi
presbyteri, ut habeatis singulis diebus, quibus
preces Deo dirigere cuilibet placeat; quando in
honorem sanctae Trinitatis; quando de amore sapientiae;
quando de poenitentiae lacrymis; quando
de charitate perfecta, vel quando ad suffragia angelica
postulanda, vel omnium sanctorum cuilibet postulare
placet; vel etiam si quis pro peccatis suis;
vel pro quolibet amico vivente; et etiam pro amicis
plurimis; vel etiam fratribus de hoc saeculo recedentibus
facere velit orationes; vel quando specialiter
beatae Mariae genitricis Dei virginis perpetuae
deprecari velit intercessiones; vel etiam sanctissimi
Patris vestri Bonifacii cantare quis velit, et praesentiam
illius piissimam advocare precibus. Haec omnia
<nobr><sub></sub></nobr> charitatis intuitu vobis dirigere curavimus, deprecantes
humilitatem vestram, benigne suscipere,
quod plenissima charitate vobis dirigimus. Faciat
quislibet de eis, quodcunque placeat, et ne me reprehendat
in charitatis officio. Unusquisque enim
in suo sensu abundet, et semper faciat Deo placita,
et omnibus sanctis, quatenus cum illis perpetua visione
Domini nostri Jesu Christi frui digni inveniantur.
</p><p>Mei memorem sanctam beatitudinem vestram Dominus
Deus in omni postulatione sancta exaudiat,
et praesentem felicitatem, futuramque beatitudinem
vobis condonare dignetur, dilectissimi fratres. Deprecor
ut nobis per litteras beatitudinis vestrae notum
faciatis, si hae ad vos pervenerint litterae, et
<nobr><sub></sub></nobr> quid exinde vestrae placeat prudentiae. Quod meum
est feci, charitatis implens officium in amore et honore
Domini nostri Jesu Christi.
</p><p>{158}
<br>@ <nobr><sub></sub></nobr> Froben. 107. Edit. Mabill. 14, ubi inscripta:
<em>Optimo praesuli evangelicoque doctori, omisso nomine
proprio.</em> Mabillonius ex conjectura ad Liudgerum Mimigardefordensem
episcopum datam censuit. Sed
haec conjectura ex cod. ms. Salisb. evertitur, ex
quo hic emendatior prodit. Hanc epistolam cum aliis
jungo, in quibus crebra, ob ingravescentem morbum,
mortis memoria est.
</p><h4>EPISTOLA CXLIII.
AD ARNONEM.
(Anno 801.)</h4>
<em>Illum, ut ad S.</em> Martinum veniat, invitat: ad coelestia
aspirat, et pro se orari cupit.
<p>Optimo praesuli Aquilae Albinus salutem.
</p><p>Occurrat chartula, charitatis calamo conscripta,
vestrae reverentiae, frater desiderantissime, tuis susurrans
auribus, ut venias, si fieri possit, ad limina
beati [Martini] Patris nostri, protectorisque vestri, ut
tuus tecum familiari collatione [Albinus] sodalis
<nobr><sub></sub></nobr> agere extrema salutationis verba valeat: quia festinat
hora divisionis inter fratres, separationis inter
amicos. <em>Eunti homini in domum aeternitatis suae, et
circumeuntibus circa eum in platea plangentibus</em> (Eccl.
<nobr><sub></sub></nobr> XII, 5); tunc vera probabitur amicitia, dum falsa
cessabit adulatio. Multi promittunt societatem, sed
pauci custodiunt. Nec mirum; quia <em>multi sunt vocati,
pauci vero electi</em> <strong>(Matth. XX, 16)</strong>. Sed quid ad
haec? Jungat se homo Deo, et habebit cuncta quae
necessaria sunt. <em>Quaerite primum regnum Dei et justitiam
ejus, et omnia adjicientur vobis</em> <strong>(Matth. VI, 33)</strong>.
Dolores et tribulationes hujus vitae nos quotidie admonent
Deo jungi, terrena fugere, coelestia amare.
Sed heu, proh dolor! his optamus miseriis diu interesse,
et minus perpetuam quaerimus requiem; nostris
inhiamus cupiditatibus, minus Dei praeceptis inhaerentes,
qui paterna pietate nos castigat, ut animo
haec temporalia fugiamus, et ad aeterna festinemus,
ubi vera est beatitudo. Ut ad hanc pervenire merear,
<nobr><sub></sub></nobr> Deo miserante, tua me sanctitas orationum
suffragiis adjuvet. Periculum meum novi, peccata
mea agnosco. Ideo supplex servorum Christi deposco
intercessiones, ut mei misereantur. Spes et consolatio
mea omnium Redemptor Deus Christus, cui
laus et gratiarum actio pro omnibus bonis, quae mihi
gratuita pietate concessit in hoc saeculo.

</p><p>Vive Deo felix, mundo nam vivere mors est; 
<br>Vera quidem est homini vivere vita Deo.
<br>@ <nobr><sub></sub></nobr> Edit. Mabill. 15, Froben. 108. Integrior hic apparet
ex cod. Salisb.
</p><h4>EPISTOLA CXLIV.
AD ARNONEM.
(Anno 801.)</h4>
<em>Arnonem ad S.</em> Martinum videre, et cum illo de vitae
suae rationibus consilia inire desiderat, antequam
ex hac vita decedere cogatur.
<p><nobr><sub></sub></nobr> Domino merito amabili Aquilae pio praesuli et pacifico,
Albinus salutem.
</p><p>Perpetua charitas occasionem semper inveniet salutationis
ad amicum, ut gaudeat in lectione litterarum
animus fidelis, cui non est datum laetari in praesentia
oculorum. Sed melior est fidelis animi aspectus
in charitate, omni intuitu pupillarum. Ideo
animo spiritaliter Deus inspiciendus est, non oculis
carnalibus, quos communes habemus cum vermiculis:
cujus visio omnis est beatitudo, quae sanctis promittitur
in sempiterna gloria, a qua tolluntur impii,
ne videant gloriam Dei. Ad hanc perpetuae beatitudinis
visionem nos invicem exhortemur, quia <em>frater
a fratre adjutus, civitas est firma</em> <strong>(Prov. XVIII, 19)</strong>.
[Tamen si haec vera, quae dixi de animi visione,
<nobr><sub></sub></nobr> valde vera videri debeant] quoddam mihi dispendium
esse in absentia faciei vestrae video, [non propter
nigros in capite capillos, sed propter oculos dulcissimos,
et amabilem charitatis loquelam, quam inter
<nobr><sub></sub></nobr> nos fideliter habere consuevimus. Ego siquidem
<br>@ <nobr><sub></sub></nobr> <em>Vocatus ad palatium propter infirmitates, etc.</em>
Vid. epist. 134 ad Carolum paulo ante descriptam.
Scripta est epistola, dum Arno Roma rediret anno
801. Vide etiam epistolam hic sequentem. vocatus ad palatium, propter infirmitatem corpusculi
mei venire nequeo, te {159} spectans, vita comite,
in domo Dei et sancti Martini]. Si quo modo
[<em>Cod.</em> Mab., Si aliquando] desiderium hoc mihi amabile,
Deo miserante, evenire valeat ad invicem contemplari,
antequam rumpatur <em>vitta aurea, et conteratur
rota super fontem</em> <strong>(Eccle. XII, 6)</strong>, et eat homo
exterior in domum aeternitatis suae plangentibus
circa eum amicis; et spiritus revertatur ad judicium
illius, <em>qui dedit eum</em> <strong>(Eccle. XII, 7)</strong>. Hujus vero judicii
terrore totus contremisco, saecularisque negotii
deposito onere Deo soli servire, licet pigro corde et
imposito gradu, eligam, ne me minus paratum dies illa
per omnia inveniat. Sed Deo miserante, vitaque comite
<nobr><sub></sub></nobr> vulnera quae hujus saeculi miseria mihi infeliciter
inflixerat, secundum consilia vestrae sanctitatis
mederi aggrediar: hisque transactis inter nos consiliis
(quod sine lacrymis non dico) ultimum vale fiat
[inter Aquilam et Albinum]. Et ego perpetualiter tuis
sanctissimis corroboratus consiliis atque orationibus,
spectans spectabo [in loco praefinito], <em>quando revertatur
Dominus meus a nuptiis pulsare januam</em> <strong>(Luc.
XII, 36)</strong>, an custodem domus vigilantem inveniat;
hujusque timendae horae momento peracto, utinam
tuam beatitudinem propter necessarias pro peccatis
meis intercessiones superstitem relinquam. Quia
fides in extremis probatur, quae pene rara invenitur
in hominibus. Omnes enim valde ea indigent, sed
pauci habere videntur. [Has te non pigeat saepius legere
<nobr><sub></sub></nobr> litterulas, quas lacrymis dictavi obortis; quatenus
in memoria habeas, quid maxime a te meum
spectet desiderium; et quod vix invenitur in quamplurimis,
in te certum mihi habere agnoscat anima
mea in loco praedestinato sibi.] Te vero divina clementia,
Pater desiderantissime, multo tempore in
servitio sanctae Ecclesiae et multarum profectu animarum
proficere faciat, ut cum multiplici laboris tui
fructu ad aeternam laudabiliter pervenire merearis
beatitudinem. Iterum atque iterum dico, et cum lacrymis
dico, mei memor esto. Omnipotens Deus te custodiat
et in omni bonitate florere concedat, dulcissime
et omnium dilectissime praesul.
<br>@ <nobr><sub></sub></nobr> Edit. Mabill. 20 <strong>(Froben. 109)</strong>. Hic vero magis
integra prodit ex cod. ms. Salisb.
</p><h4>EPISTOLA CXLV.
AD ARNONEM ARCHIEPISCOPUM.
(Anno 801.)</h4>
<em>Epistolae ad se missae respondet.</em> Rursus praesentia Arnonis
frui desiderat, impeditus ipse venire ad palatium.<nobr><sub></sub></nobr> 
<p>Domino merito in membris Christi amantissimo
[Aquilae archiepiscopo] Albinus matricularius sancti
Martini sempiternam salutem.
</p><p><nobr><sub></sub></nobr> Currenti legatione, litterae beatitudinis tuae venerunt
ad me, suavissimae salutationis asserentes verba,
quibus laeto perlectis animo nota agnovi, desiderata
consideravi, laeta [<em>Mab.,</em> laetus] legebam in omnibus
vestri animi sanctissimam de nobis devotionem vigilare.
[Ad quas accito notario propter festinationem
portitoris pauca rescribere curavi; maxime quia per
Candidum filium nostrum, fidelem famulum vestrum
<br>@ <nobr><sub></sub></nobr> <em>Duas .</em> . . . chartulas. Duas priores, immediate
hanc praecedentes fortassis? duas ante direxi chartulas, unam ad
<br>@ <nobr><sub></sub></nobr> <em>Ad Gandolfovillam.</em> Rev. auctor Prodromi Chronici
Gottwicensis, part. II, p. 819, <em>Gundulphi villam,</em>
<nobr><sub></sub></nobr> seu <em>Gundum-villam ex Miraeo ad pagum Tullensem</em>
refert, et de <em>Gondreville ad Mosellam prope Tullum
interpretatur;</em> quamvis celeberrimus Valesius in
Not. Galliarum, p. 239, id de <em>Gondecour in pago Vabrensi</em>
prope <em>Conflans declaret.</em> Gandolfo-villam,
aliam ad Aquis palatium; quem reor, miserante
Deo, te
<br>@ <nobr><sub></sub></nobr> <em>Revertentem, Roma, puto, per Gundolfovillam ad
Aquis palatium.</em> revertentem ibi invenisse, qui omnia
de nobis tibi viva voce pandere potuit, quomodo Dei
clementia super infirmitatem et senectutem nostram
respexit, et nos pacifice a strepitu hujus saeculi liberavit;
ut quieta conversatione spectarem diem extremum,
<nobr><sub></sub></nobr> qui pene nemini longe est, sed maxime timendus
est ei cui prope esse agnoscitur et jam in
januis stare.] Tua vero sanctitas vigilet super gregem
Christi, ne lupinis morsibus aliquis [<em>Mab.,</em> aliquid]
{160} desit gratiae Christi tuis subjectis [<em>F.,</em> abjectis]
admonitionibus ad te respiciens, quia perditio cujuslibet
animae pastoris est detrimentum. [
<br>@ <nobr><sub></sub></nobr> <em>Vocatus fui ad dominum meum David.</em> Vid.
epist. priorem. Vocatus fui
ad dominum meum David, sed infirmitate tardatus
non veni, seu et voluntate fui detentus.] Ille felix est
qui castigatione Dei catenatus est, et ab hujus saeculi
turbatis liberatus procellis. Nec unquam tantum divitiis
saeculi circumfusus laetabar, quantum consideratione
quieta vitae meae gavisus sum. Opto, Deo miserante,
ut per tuam efficiatur dilectionem, quod per
meam segnitiem fieri non poterit, id est, ut amplexibus
<nobr><sub></sub></nobr> et alloquiis charitatis vestrae liceat mihi aliquam
horam perfrui. Non est episcopus, cujus magis velim
praesentia uti, secundum Dei miserationem, quam
vestra. Quod ut fiat, ille efficiat, qui ait: <em>Ubi sunt
duo vel tres congregati in nomine meo, ibi sum in medio
eorum</em> <strong>(Matth. XVIII, 20)</strong>. Periculum est fragili
animo in hujus saeculi permanere tempestate. Martha
ministrabat Christo, sed tamen circa plurima occupata,
Domino dicente, legitur esse: <em>Maria vero optimam
partem elegit, quae non auferetur ab ea in aeternum</em>
 <strong>(Luc. X, 40, 42)</strong>.
</p><p>[Si placet Deo, ut venias ad limina S. Martini
multum desidero, opto atque deprecor. Sin autem,
vel litterae vestrae veniant loquentes in aures Albini
tui, uti per portitorem illarum longiorem chartulae
<nobr><sub></sub></nobr> serim vobis dirigere valeam.] Mirabar in quadam
chartula dilectionis vestrae quoddam verbum, quod
ibi legebam in eo; ubi post competentes et animo
meo desiderabiles sensus dixisti, quod propter occupationes
nil mihi transmittere potuisses munusculi;
quasi in auro vel argento charitas nostra consistat -
<nobr><sub></sub></nobr> dum tanta est, ut vere fateor, in animo meo: vel
etiam, ut credo, et in tuo: ut in comparatione ejus
charitatis omnis divitiarum species vilescat. Illa est
vera, de qua modo scripsisti, pericula fluminum non
subire, de quibus dicitur: <em>Flumina multa non obruent
charitatem</em> <strong>(Cant. VIII, 7)</strong>. Haec vigeat in cordibus nostris,
non vana auri vel argenti species: quae non
prosunt possidentibus illa, sed magis obsistunt, nisi
eis qui illa uti ad salutem animae suae in largitionibus
pauperum didicerint et opere perfecerint. Omnipotens
Deus sanctitatem tuam ad multorum profectionem
salute perpetua, benedictione felici incolumem
protegere et custodire dignetur, domine Pater dilectissime
et desiderantissime, atque honore in Deo
dignissime.
<br>@ <nobr><sub></sub></nobr> Hanc epist. hactenus ineditam damus (nunc 110)
ex duobus cod. mss., uno Salisburg., altero Sanct-Emmeramiano.
Quae uncis inclusa sunt in solo cod.
Salisb. habentur.
</p><h4>EPISTOLA CXLVI.
AD ARNONEM ARCHIEPISCOPUM SALISBURGENSEM.
(Anno 802.)</h4>
<em>Significat suum erga Arnonem affectum.</em> Ad quaesita
respondere partim recusat, partim promittit. Regis
justitiae amorem laudat: ministrorum avaritiam
carpit. Mittit cum muneribus opusculum in Ecclesiasten
Salomonis ad describendum.<nobr><sub></sub></nobr> 
<p>Reverendissimo Patri Aquilae archiepiscopo humilis
matricularius Albinus salutem.
</p><p>Nono Kal. Junii hora tertia beatitudinis vestrae
missus ad nos pervenit, horaque nona ejusdem diei
necessario se reversurum praedixit. Quapropter, in
tam angusto temporis articulo me constituto, alia
dictare non potui, nisi gratias tantummodo agere pro
<nobr><sub></sub></nobr> dulcissima charitatis vestrae munificentia, et de sanctae
fidei probatione, quam semper vestro inesse pectori
{161} veraciter agnovimus. Sed multum meae
nocet devotioni infidelitas accipientium litteras meas
vobis dirigendas. Nam memini me anno transacto,
<br>@ <nobr><sub></sub></nobr> <em>Vobis de Italia revertentibus.</em> Nimirum anno 801.
Quod vero Alcuinus hic non de priori aliqua reversione
<nobr><sub></sub></nobr> Arnonis ex Italia intelligi possit, ratio est quod
haec epistola directa sit ad Arnonem legatione publica
ad faciendas justitias, atque adeo missi regii
munere jam occupatum, quod demum anno 802 factum
esse, dicemus infra ad epistolam 112 (nunc 151). vobis de Italia revertentibus, duas dirigere chartulas;
similiter modo obviam vestro adventu duas
transmisi ad palatium; sed nescio quae ex illis ad
vestram pervenerunt praesentiam. [Quia sicut mihi
suave fuit vestrae allocutionis collatio, sic mihi jucundum
est satis litteraria salutatione saepius vestram
appellare auctoritatem; atque in accipiendis vestrae
dilectionis litteris, multum me gaudere certissime
scito, quia non est pontifex in hoc regno, cujus me
magis fidei crediderim, aut magis ejus salutem optarem
<nobr><sub></sub></nobr> in Domino, vel illius sancta consolatione frui,
vel in loquela, vel in litteris desiderarem. Sed miseria
hujus mundi disjungit charos, et convenientes
separat animos, atque ardentius exinde nos docet ad
eam festinare vitam, ubi nunquam charus deerit,
nunquam inimicus aderit; cujus vitae beatitudinem
qui agnoscit, facile hujus saeculi spernit delicias, quae
non sunt deliciae, sed deceptiones; non dulcedines,
sed amaritudines; non verae divitiae, sed falsae adulationes.
<nobr><sub></sub></nobr> Sed heu, proh dolor! multi sunt amatores
hujus deceptionis, et pauci cultores verarum divitiarum
<strong>(II Tim. III, 4)</strong>, dicente ipsa Veritate, <em>Multi
sunt vocati, pauci vero electi</em> <strong>(Matth. XX, 16)</strong>. Sed
inter paucos contendamus esse, ut inter electorum
numerum mereamur deputari.]
</p><p>De canonica vita et regulari institutione, quid mea
ignavia scribere, vel vestra occupatio implere poterit?
vel quid sanctis canonibus addere, vel regulari
discretioni mea sufficit imperitia, vel te inde admonere,
unde ab infantia eruditus fuisti? Vel quid scire
valet de judicio saeculari mea socordia, inter quae nunquam
fieri volui? tamen si mea diligentia aliquid
inde agnoscere poterit, dum certus sciam quid quaeras
exinde, segnis non ero quid sentiam ostendere.
<nobr><sub></sub></nobr> 
<br>@ <nobr><sub></sub></nobr> <em>De catholicae fidei ratione.</em> Vide notas epist. 152. De catholicae fidei vero ratione tempore opportuno,
divino inspirante Spiritu, non me abnego aliquid inde
considerare secundum catholicorum scripta Patrum,
atque ad vestrae augmentum sanctitatis transcribere:
quod valde necessarium multis video, qui magis saecularia
quaerunt quam spiritualia, nescientes quod,
secundum Apostoli dictum, <em>impossibile est sine fine
Deo placere</em> <strong>(Hebr. XI, 6)</strong>. [De orationibus vero pro
vobis nullatenus mea mens oblivisci potest, sed quadam
suavi recordatione in conspectu Dei tuae beatitudinis
nomen cordi meo infixum teneo, maxime
ante sepulcrum confessoris Christi atque intercessoris
vestri beati Martini, inter sacrificiaque sanctorum
Christi sacerdotum illud scribere feci]. De statu
vero infirmitatis meae et voluntatis