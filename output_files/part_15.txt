quinque
lapides limpidissimos laeva recondis, blasphemantes
exercitum Dei viventis Philistaeos in superbissimo
Goliath uno veritatis ictu totos conterere <strong>(I Reg. XVII)</strong>.
Nostrum est elevatis cum Moyse manibus in coelum,
humilitatis precibus te adjuvare <strong>(Exod. XVII, 11)</strong> et
<nobr><sub></sub></nobr> spectare cum David in munitissima civitatis turre,
donec speculator ex alto culminis fastigio clamitans
nobis tuam annuntiet victoriam <strong>(II Reg. XVIII, 24
seq.)</strong>. Ad te omnium aspiciunt oculi, aliquid de tuo
affluentissimo eloquio coeleste desiderantes audire;
et ferventissimo sapientiae sole, frigidissimos grandinum
lapides, qui culmina sapientissimi Salomonis
ferire non metuunt, per te citius resolvi exspectantes.
Tu vero <em>lucerna ardens et lucens</em> <strong>(Joan. V, 35)</strong>; nos
in tua luce exsultare gaudemus, ut te lucente et ducente
ad lumen, <em>quod illuminat omnem hominem venientem
in hunc mundum</em> <strong>(Joan. I, 9)</strong>, ejusdem
aeternae lucis gratia adjuvante, pervenire mereamur.
<br>@ <nobr><sub></sub></nobr> Froben. epist. 173.
</p><h4>EPISTOLA CXIV.
AD AEDILHARDUM ARCHIEPISCOPUM.
(Anno 800.)</h4>
<br>@ <nobr><sub></sub></nobr> Hujus epistolae fragmentum superius dedi epist.
62 (nunc 77) ex Malmesburiensi, quae nunc feliciter
inventa est integra in cod. ms. bibl. Harleiensis.
Vide quae ibidem adnotavimus; ubi tamen annus corrigendus,
et haec epistola ad annum 800 reducenda
videtur ob ea quae adnotamus in epist. 116 et 117..

<p><em>Laudat illum ob conventum cum Eanbaldo pro honore
Ecclesiarum et cleri reformatione.</em> Suadet ut cito ad
gregem peracta legatione revertatur; mittit sellam et
caballum suum.<nobr><sub></sub></nobr> 
</p><p>Sanctissimo Patri et in membris Christi valde venerando
Aedilhardo archiepiscopo Alcuinus diaconus
in Christi charitate salutem.
</p><p>Audiens salutem et prosperitatem vestram, et conventum
cum filio meo Enbaldo [<em>Leg.,</em> Eanbaldo] Eboracensi
episcopo, satis mihi placuit; sperans ex
vestrae sanctitatis colloquio Ecclesiarum Christi honores
exaltari, et Deo in eis servientium vitam corrigi,
quae magna ex parte diu corrupta viluit, et pene laicorum
vanitate coaequata est, ita ut tonsura tantummodo
<nobr><sub></sub></nobr> discreta videatur [<em>Ms.,</em> videtur], caeterum moribus
multa ex parte consimilis, seu in vestimentorum
vanitate et arrogantia, et conviviorum superfluitate,
et aliis rebus quae vestra sancta sagacitas
optime novit. Ideo suasi aliis litterarum mearum
apicibus sanctitati vestrae, permanere in patria, nolens
lumen Britanniae exstingui, nec tubam veritatis
tacere; sed factum fiat quod Deo placeat et proficiat
<nobr><sub></sub></nobr> Ecclesiis Christi. Si ea voluntate vadas qua in litteris
beatitudinis tuae legebam, optime mihi placere
fateor, si tamen invenias, qui vestrum bonum impleat
desiderium.
</p><p>Revertere, revertere, Pater sancte, peracta pietatis
legatione, ad oves perditas, ne grex sine pastore
per spineta vitiorum corruens erret, qui vix pastore
praesente corrigi potuit. Sicut duo oculi in corpore,
sic vos duos [<em>Ms.,</em> duo] per totius Britanniae latitudinem
lucere credo atque opto: noli dextrum patriae
subtrahere oculum. Memento sanctissimos antecessores
tuos, Patres et pastores nostros, qua sollicitudine
laboraverunt in verbo Dei et in salute populi
Christiani, ut illorum sequens vestigia eorum merearis
consortio frui in coelesti gloria.
</p><p><nobr><sub></sub></nobr> Si vero ad domnum regem pervenias, admone socios
tuos, maximeque clericos, ut honorifice se observent
in omni religione sancta, in vestimentis et in
ordine ecclesiastico, ut totius bonitatis, ubicunque
vadas, semper relinquas exemplum. Prohibe eos auro
vel sericis uti vestimentis
<br>@ <nobr><sub></sub></nobr> Hujus admonitionis Aedilhardo factae meminit
Malmesburiensis lib. I Reg. Angl., cap. 4, cujus verba
superius epist. 63 (nunc 78), in notis retulimus. in conspectu domni regis;
sed humili habitu incedant, secundum consuetudinem
servorum Dei; et per omnia loca cum pace
vadas et conversatione honesta cognitio tibi more et
consuetudine hujus gentis.
</p><p>Misi tibi, sicut demandasti mihi, sellam, qua ego
caballicare solitus sum, sic paratam, sicut solent
ecclesiarum pastores in hac regione habere; caballum
quoque, qui portaret sellam, vosque supersedentes,
<nobr><sub></sub></nobr> si placeat pietati vestrae. 
<br>@ <nobr><sub></sub></nobr> <em>Puerum meum direxi.</em> Qui <em>Aedilhardo apud S.</em>
Judocum occurrit, illumque ibidem benigne suscepit,
prout scribit in Epistola ad Eanbaldum, quae sequitur. Puerum meum direxi,
ut nostri honorifice vos suscipiant, secundum quod
habeam facultatem, et vestrae sanctitatis jussio fiat;
per quem potes mihi demandare iterum litteris de
itinere vestro, utrum ad sanctum Martinum protectorem
nostrum et intercessorem vestrum vestra bonitas
in revertendo venire cogitet. Prosperum iter
vobis faciat Deus; angeloque ejus comitante Spiritus
sanctus prospere vos ducat atque reducat; et multos
faciat feliciter annos in sancta proficere praedicatione
ad salutem multorum, et augmentum mercedis vestrae
in aeterna gloria, dulcissime et desiderantissime
Pater!
</p><p>In fine vero hujus chartulae deprecor charitatem
vestram ut mei nominis habeatis memoriam in sanctis
<nobr><sub></sub></nobr> orationibus vestris, sicut saepius rogavi vestraque
promisit benignitas; sed modo maxime obsecro ut
apud sanctos apostolos et martyres Christi mei habeatis
memoriam, sicut apud sanctum Martimum vestri
habere dulce habemus.
<br>@ <nobr><sub></sub></nobr> Froben. epist. 174.

</p><h4>EPISTOLA CXV.
AD EANBALDUM ARCHIEPISCOPUM EBORACENSIS ECCLESIAE,
COGNOMENTO SIMONEM.
(Anno 800.)</h4>
<br>@ <nobr><sub></sub></nobr> <em>Cognomento Simonem.</em> Hunc titulum habet ipse
cod. ms. Harleianus, ex quo innotescit Simeonem
illum sacerdotem, ad quem scripta est epist. 57 (nunc
72) et quem in epistola 58 (nunc 73) ad Calvinum,
charissimum filium et summum sacerdotem nominat,
ipsum esse Eanbaldum archiepiscopum Eboracensem,
<nobr><sub></sub></nobr> cui Alcuinus, more suo, nomen ascititium Simeonis
tribuit. Vide notas meas ad epistolas citatas, ubi
nondum visa hac praesenti epistola contra VV. clarissimos
Mabillonium et Lelandum ex contextu conjiciebam,
illum Simeonem nec in Gallia, nec Wormatiae,
sed in Anglia esse quaerendum. 

<p><em>Consolatur afflictum, et ad patientiam hortatur, fugam
ab Ecclesia sua dissuadet.</em> <nobr><sub></sub></nobr> 
</p><p>Filio votorum meorum Simeoni sacerdoti Albinus
salutem.
</p><p>Romam eunti viro religioso coepiscopo tuo Aedilhardo
occurrit illi
<br>@ <nobr><sub></sub></nobr> <em>Apud S.</em> Idochum. Legendum censeo <em>Jodocum</em>
seu <em>Judocum;</em> cella maritima alio nomine Wicus, seu
monasteriolum curae Alcuini anno 793 ex Anglia in
Franciam revertentis a Carolo Magno traditum; hodie
<em>Saint-Josse-sur-mer.</em> Vid. epist. 39 (nunc 44) et
81 (nunc 96) inter notas. apud sanctum Idochum missus
meus. Sicut me [<em>Forte, a me</em>] per suam voluntatem
benigne susceptus est, habens secum alios duos episcopos,
amicosque nostros Ceommundum atque Toretmundum,
pro quorum solatio litteras meas direxi
domino meo David regi
<br>@ <nobr><sub></sub></nobr> Vide epistolam 74 (nunc 89) ex qua intelligitur
Ceommundum seu Ceilmundum, fuisse Offae regis
Merciorum ministrum; et Toretmundum seu Torhemundum
Hedilredi seu Ethelredi regis Northumbrorum
fidelem famulum. Ex hoc porro loco innotescit,
Aedilhardum socios quoque sui Romam itineris habuisse
duos episcopos; unius solum meminere chronologus
<nobr><sub></sub></nobr> Saxo et Vigorniensis ad annum 799 quem
ille Cinebrihtum Occidentalium Saxonum episcopum
hic Kinebertum Ventanae civitatis pontificem vocant.
Alterius nomen nemo prodit. PAGIUS, anno 796,
n. 28.. Inter alia siquidem quae
<nobr><sub></sub></nobr> mihi ipse praefatus venerabilis Pater litteris suis
mandare curaverat, de vestra tribulatione innotuit
nobis; cujus causa has consolatorias litteras charitati
vestrae dirigere studui, deprecans vos, in conspectu
Dei viriliter agere, et forti animo esse. Nec semper
nox, nec semper dies, sed vices suas agunt; ita hujus
saeculi adversitas vel prosperitas. Hodie tempestas
imminet, sed cras serenitas arridet. Figatur spei
anchora in Christum. Qui laetatur in prosperis, timeat
adversa; et qui adversis fatigatur speret prospera
cito advenire. Aurum perfecti decoris non erit,
nisi fornace ardoris probetur. Arbitror ex te ipso
tuae partem tribulationis oriri, qui
<br>@ <nobr><sub></sub></nobr> <em>Qui forsitan inimicos regis recipias.</em> Narrat Rogerius
Hovedenus apud Alfortum ad annum 801, n. 2,
<nobr><sub></sub></nobr> quod «illis temporibus Eardulfus rex Northanhumbrorum
(in cujus ditione ecclesia Eboracensis sita
erat [Alfort. l. c., n. 3]) duxerit exercitum contra
Kenulfum regem Merciorum, <em>propter susceptionem
inimicorum ejus:</em> qui et ipse congregans exercitum
secum aliarum provinciarum promovit auxilia plurima.
Longa inter eos expeditione facta, tandem cum
consilio episcoporum et principum Anglorum ex utraque
parte pacem inierunt, <em>per gratiam regis Anglorum.</em>»
Eanbaldus fortassis in illis temporibus quibus
Northumbriae regnum, post Ethelredi caedem, anno
796 perpetratam, eviluit, et reges illius, teste Malmesburiensi
libr. I Reg. Angl., cap. 26, ad arbitrium
regis Saxonum Occidentalium spectabant, partibus
Kenulfi regis Merciorum adhaesit; hostes Eardulfi
similiter recepit, terrasque illorum tutatus est, ac
propterea hujus odium et persecutionem in se concitavit?
Haec certe ipsius Alcuini suspicio est. forsitan inimicos
regis recipias, vel inimicorum illius possessiones tutaris.
Si vero juste patiaris [<em>Ms.,</em> patieris], quid turbaris?
<nobr><sub></sub></nobr> Si vero injuste, cur non recorderis sanctorum
tribulationes? <em>Job audistis, dicit Jacobus apostolus,</em>
<em>et finem Domini vidistis</em> <strong>(Jac. V, 11)</strong>. Qui particeps
est tribulationis sanctorum, particeps erit et gloriae.
Noli fugam meditari, sed coronam sperare.
</p><p>Sta fortiter in acie, quasi signifer castrorum Christi.
Si fugit vexillum ferens, quid facit exercitus? Si
tuba tacet in castris, quis se praeparat ad bellum?
Si dux timidus erit, quomodo salvabitur miles? <em>Necdum,</em>
<nobr><sub></sub></nobr> dicit Apostolus, <em>usque ad sanguinem restitistis;</em>
et obliti estis consolationis vestrae; castigat Deus omnem
filium quem recipit <strong>(Hebr. XII, 4, 5 et 6)</strong>. Pro
paternae pietatis castigatione filius contristari non
debet. Impii fremebant super justos, dicit Scriptura,
<em>sed Dominus conteret dentes eorum</em> <strong>(Psal. LVII, 7)</strong>,
et ad nihilum redigit impetus eorum. Lege diligenter
quomodo senex Matathias in ipsa morte imminente
hortatus est filios suos, ut viriliter agerent et fortiter
debellarent adversarios Dei; et quomodo sancti per
tribulationes coronati sunt, et quam, non dicam
parva, sed etiam nulla sit gloria peccatoris, dicens
inter caetera: <em>A verbis viri peccatoris non timueritis,
quoniam gloria ejus stercus et vermis.</em> Hodie extollitur,
et cras non invenitur; quoniam conversus est in
<nobr><sub></sub></nobr> terram suam, et cogitatio ejus periit [Ms., periet]
<strong>(I Mach. II, 62, 63)</strong>.
</p><p>Nec longe antiquorum exempla temporum quaerere
opus est, dum habes praesentia sufficienter. Tu ipse
vidisti quomodo perierunt reges principes qui adversati
sunt antecessoribus tuis et Ecclesiae Christi:
nunquid Deus in horum dormit sceleribus, quia aestimant
se impune posse insanire, nec putant oculum
Dei vigilare super eorum insaniam? Stulti facti sunt
in sapientia sua, non timentes Deum judicem. Tua
vero patientia et bona voluntas oret pro illis, ne forte
det Deus illis poenitentiam, et fiant [<em>Forte leg.</em> salvi
fiant] ex inimicis amici Dei facti; sin autem illorum
perditio praefinita est [<em>Ms.,</em> proditio perfinita est], tua
siquidem Sanctitas nullatenus erit sine remuneratione
<nobr><sub></sub></nobr> aeternae felicitatis. Sicut fumus illorum evanescit
superbia, et tua patientia sicut lux splendet in
diem perfectum.
</p><p>Harum obsecro lectio litterarum animum tuum
confortet viriliter agere, et constanter stare in acie
exercitus Christi. Quis trepidare debet Christo duce,
et praeeunte agmina certaminis sui? Prior ille portavit
crucem suam ad passionem, pati pro mundi salute
paratus, clamans omnibus: <em>Qui vult venire post</em>
<nobr><sub></sub></nobr> me, abneget semetipsum, tollat crucem suam et sequatur
me <strong>(Matth. XVI, 24)</strong>. <em>Ego sum lux mundi;</em> qui
sequitur me, non ambulat in tenebris, sed habebit lumen
vitae <strong>(Joan. VIII, 12)</strong>: <em>Ego sum via, veritas et
vita</em> <strong>(Joan. XIV, 6)</strong>. His testimoniis roboratus intrepido
pede curre post Christum, ut ejus misericordiam
merearis habere in aeternum.
</p><p>Scio diem appropinquasse meum, et gaudeo te
superstitem habere. Tu vero de anima mea age sicut
fidelis filius de patre; et sicut Cuculo praecepi tuae
dicere beatitudini, factum habeo; miserante Deo in
Christo quietus vivere desiderans, qui ait: <em>Discite a
me quia mitis sum et humilis corde, et invenietis requiem
animabus vestris</em> <strong>(Matth. XI, 29)</strong>. Summa Dei
gratia te comitetur in omni via tua, defendat, regat
<nobr><sub></sub></nobr> et gubernet, fili mi, fili dilectissime!
<br>@ <nobr><sub></sub></nobr> Froben. epist. 175.
</p><h4>EPISTOLA CXVI.
AD CALVINUM ET CUCULUM.
(Anno 800.)</h4>
<br>@ <nobr><sub></sub></nobr> Aliam epistolam ad solum Calvinum scripsit
Alcuinus, quae est 58 (nunc 73), in qua etiam meminit
tribulationis Simeonis summi sacerdotis, seu
Eanbaldi..

<p><em>Suggerit quae sint Simeoni</em> (Eanbaldo) episcopo in tribulatione
posito suggerenda. Significat se onus pastoralis
curae deposuisse.
</p><p>Albinus Calvino et Cuculo charissimis filiis salutem.
</p><p>Audivi tribulationes charissimi filii nostri Simeonis.
Vos vero exhortamini eum, ut fideliter faciat, et
non pusillanimis sit in tentationibus; talia solebant
antecessores sui pati; non solum illi, verum etiam
omnes sancti. Joannes Baptista pro veritatis testificatione
occisus legitur. Studeat, ne in se sit alia
causa tentationis, nisi veritatis praedicatio. Timeo ne
<nobr><sub></sub></nobr> propter possessiones terrarum, vel etiam
<br>@ <nobr><sub></sub></nobr> <em>Susceptiones inimicorum regis.</em> Eardulfi fortassis.
Vide not. e praecedentis epistolae. susceptiones
inimicorum regis aliqua patiatur. Sufficiant sua
sibi, non appetat aliena, quae in periculum saepe habentibus
eveniunt. Dum paucis prodesse se putat,
multis obest, pro quibus intercedere opus est quotidie
[<em>Ms.,</em> cotidie, <em>ita semper</em>] vel gregi, quem regere
debet, noceat.
</p><p>Et quid ei in comitatu suo tantus numerus militum?
De misericordiae causa eos habere videtur; nocet
monasterialibus, qui eum cum suis suscipiunt. Plures,
sicut audio, multo habet, quam antecessores sui
habuerunt. Item et illi gregarios, id est, ignobiles
milites plures habent, quam deceat sub se. 
<br>@ <nobr><sub></sub></nobr> <em>Magister noster.</em> Egbertus an Aelbertus? uterque
magister Alcuini; uterque archiepiscopus Eboracensis.
Vide Epistolas 38, 50 et 68 (nunc 43, 56 et 83). Magister
noster neminem dimisit ex suis satellitibus plus habere,
nisi unum, praeter rectoribus familiae suae, id
<nobr><sub></sub></nobr> est duobus tantum. Imprudens est misericordia, paucis
prodesse, et illis forte reis; et multis nocuisse, et
illis etiam bonis. Non me accuset talia suggerenti,
<nobr><sub></sub></nobr> sed se emendet talia facientem. Nos vero, sicut dixi,
Cuculo, 
<br>@ <nobr><sub></sub></nobr> <em>Deposito onere pastoralis curae.</em> Alcuinus anno 796
monasterii Turonensis regimen adeptus, illuc aulae
negotiis relictis, abiit. Cupiebat vero ab onere quoque
pastoralis curae, seu a regimine monasteriorum
<nobr><sub></sub></nobr> suae curae hactenus commissorum absolvi, quod demum
a Carolo rege obtinuit, qui, ut anonymus Vitae
Alcuini scriptor cap. 8 testatur: «Onera saeculi, quae
habuerat Alcuinus, discipulis suis, ut petierat, libentissime
dispertiit.» Quod factum puto anno 800.
Nam in epistola sequenti ad Arnonem, quae illo anno
certissime exarata est, ita scribit: «Deinde ut scias
quanta misericordia mecum a Deo omnipotenti peracta
est, nam rebus omnibus, quae habui per loca
diversa, adjutores mihi ex meis propriis filiis elegi,
annuente per omnia suggestionibus meis domino David.»
Igitur hanc et praecedentes duas epistolas ad
annum hunc 800 reducendas existimo. deposito onere pastoralis curae quieti sedemus
apud sanctum Martinum, spectans, quando vox
veniat; aperi pulsanti, sequere jubentem, exaudi judicantem.
Sancta sollicitudo vestra adjuvet, ut diem
illum, donante Deo, evadere valeam, omnesque amicos
nostros admonete, ut nostri habeant memoriam in
sanctissimis orationibus suis, maximeque omnium,
in quo maxime confido, filium nostrum Simeonem
sacerdotem. Deus propitius sit in hac vita, ut futuram
mereatur cum sanctis Dei accipere beatitudinem.
Vivite felices, filii charissimi [<em>Ms.,</em> fili charissime],
in aeternum. Credulum caeterosque amicos
nostros ex nostri nominis officio salutate.
<br>@ <nobr><sub></sub></nobr> Froben. epist. 176.
</p><h4>EPISTOLA CXVII.
AD AQUILAM PONTIFICEM.
(Anno 800.)</h4>
<em>Litteris ab eo acceptis respondet, pro muneribus gratias
agit;</em> homicidii cujusdam impii et crudelis meminit;
et quae in causa Felicis Urgelitani acta sunt
in praesentia regis et Patrum, narrat.<nobr><sub></sub></nobr> 
<p>Divinae charitatis viro Aquilae pontifici vernaculus
sanctae Dei Ecclesiae Alcuinus salutem.
</p><p>Charitas sola est quae absentes conjungit et praesentes
laetificat, quae ubique jucunda [<em>Ms.,</em> jocunda]
est, ubique bonis omnibus congaudet, quae dextro
laevoque, spe, fide munitur; quae temporaliter incipit,
sed perpetualiter permanet; sine qua nulla virtus est,
sine qua nullum bonum est, sine qua nemini visio divina
conceditur; quia si Deus hic non amatur, ibi
non videbitur, ubi suis amatoribus summa est beatitudo
<nobr><sub></sub></nobr> Deum videre, dicente ipsa Veritate: <em>Qui autem
diligit me, diligitur a Patre meo;</em> et ego diligam eum,
et manifestabo ei meipsum <strong>(Joan. XIV, 21)</strong>.
</p><p>Ideo, charissime Pater, amemus illum, cujus visio
beatitudo est aeterna. Sed si forte dicis, quomodo
amandus est Deus? Respondebit tibi, qui et ante:
<em>Si quis diligit me, sermonem meum servabit</em> <strong>(Ibid.,
vers. 23)</strong>. Et si adhuc quaeris quid sit sermo illius?
Eo ipso dicente [<em>Forte, docente</em>] qui est Verbum Dei,
disce, ubi ait: <em>Hoc est praeceptum meum, ut diligatis
invicem</em> <strong>(Joan. XV, 12)</strong>. <em>Quomodo, ait Evangelista,</em>
<em>Deum diligis, quem non vides;</em> quando [Ms., <em>quomodo</em>]
fratrem tuum non diligis, quem vides <strong>(I Joan. IV, 20)</strong>?
Haec vero mentibus nostris radicitus infigatur, haec
aeternae memoriae teneatur; hanc tu, summe sacerdos
<nobr><sub></sub></nobr> Christi, in animo teneas indeficienti, et omnibus
praedicare studeas; in hac et me, fidelem amatorem
tuum, semper in salutem animae meae admoneas, et
<nobr><sub></sub></nobr> orationibus adjuves, ut in ea proficiam, donec, Deo
dirigente, cursus vitae meae ad perfectum perveniat
finem. Nec meae parvitati opus est, syllabas admonitionis
multiplicare tibi, cum omnia, divina inspirante
gratia, et optime cognoscere et melius perficere tuam
novi sublimissimam sanctitatem; et ne me taciturnitatis
reum esse juste denotares, secundum opportunitatem
portitoris aliquid tibi scribere dulcissima
me vestri nominis cogit charitas.
<br>@ <nobr><sub></sub></nobr> <em>Me vero iter agente de palatio.</em> In notis sequentibus
palam fiet hanc epistolam anno 800 fuisse scriptam;
illo vero anno Carolus rex circa finem mensis
Junii, quando Alcuinus e palatio se reversum ait,
Aquisgrani fuit, quo Turonis post obitum Liudgardis
reginae, qui ubi hoc anno pridie Nonas Junli contigit,
«per Aurelianos ac Parisios regressus, reversus
est,» prout narrat annalista Loiselianus, cui Metensis
et Bertinianus cum Eginhardo in annalibus consentiunt
<strong>(Bouquet, Script. Rex. Franc. tom. V)</strong>. Hinc
colligo Alcuinum Carolum, Turonis Aquisgranum
regressum, comitatum fuisse. Me vero iter agente de palatio sexto Kal. Jul.,
quarta leuuca [leuca] a sancto Amando
<br>@ <nobr><sub></sub></nobr> <em>In mansiuncula sancti Martini.</em> Barallam villam
puto, intelligit, de qua in epist. 66 ad Arnonem scribit:
<em>Dispositum habeo ad Baralla villam nostram
quatuor aut quinque dies remanere, non longe a sancto
Amando, sed quasi quinto decimo milliario.</em> in mansiuncula
sancti Martini invenit fidelis vester famulus
Dominicus, utrasque habens manus munere charitatis
impletas; dexteram mellifluis dilectionis vestrae
litteris; sinistram duplici munerum specie gratissimam.
<nobr><sub></sub></nobr> Nec me mora tenuit tarditatis, quin minus ea
ipsa die, accito notario, ut tuae venerabili voluntati
satisfacerem, hanc, quam modo manu tenes, chartulam
conscribere jussi; ut certissime cognosceres
quanta mihi est festinatio vestri desiderii praecepta
complere. Deinde, ut scias quanta misericordia mecum
a Deo omnipotenti peracta est; nam rebus
omnibus, quae habui per loca diversa, 
<br>@ <nobr><sub></sub></nobr> <em>Adjutores mihi ex meis propriis filiis elegi.</em> Celeberrimus
noster Mabillonius quondam in Elogio beati
<nobr><sub></sub></nobr> Alcuini § 11, num. 62, credebat, Alcuinum monasteriorum
praefecturas discipulis suis, Martinianam quidem
Fridugiso, Ferrariensem vero Sigulfo partitum
fuisse anno 804, et anno demum 815 diem obiisse;
hanc tamen suam sententiam vir egregius postea
revocavit lib. XXVII Annalium, pag. 367, et ad calcem
tom. V Actorum. Praesens vero epistola nullum
dubium relinquit Alcuinum hoc anno 800 adjutores
sibi in administratione monasteriorum rerumque
suarum ex discipulis elegisse. Vid. not. e praecedentis
epistolae. adjutores
mihi ex meis propriis filiis elegi annuente per omnia
suggestionibus meis domino meo David.
</p><p>Tu vero prudenti consilio considera Dei omnipotentis
voluntatem et honorem sanctae Dei Ecclesiae,
ut melior eligatur in caput Ecclesiarum ordinis; et
non sine vindicta impium scelus obmittatur. Minoris
<nobr><sub></sub></nobr> periculi est homines offendere quam Deum. Si omne
homicidium legibus vindicatur, quid judicandum est
<br>@ <nobr><sub></sub></nobr> <em>De eo homicidio.</em> Alcuinum hic loqui de homicidio
seu nece violenta personae cujusdam in majori
dignitate ecclesiastica constitutae; et in loco celebri
impie et crudeliter perpetrata, ipse contextus satis
ostendit. De crudelitate in Leonem pontificem anno
praeterito a Romanis peracta id intelligi minime potest;
is enim non occisus, sed excaecatus linguaque
mutilatus, semivivus relictus est. Nec Romae hoc
<nobr><sub></sub></nobr> anno per legatos Caroli regis agebatur de novo pontifice
eligendo, quod Alcuinus dissuasit in epist. 118
(ad Arnonem) sed de Leone in sua sede stabiliendo.
Nemo vero alius episcopus memoratur ab historicis,
qui illo anno aut priori crudeliter fuisset interemptus.
Anne vero haec verba Alcuini de nece Joannis
patriarchae Gradensis, quem Joannes dux Venetorum
per filium suum Mauritium ex altissima turri praecipitem
dari fecit, intelligenda sunt? Sed hanc necem
anno 802 aut omnino sequenti contigisse concors
historicorum sententia est, de qua vid. dissert. 6 cl.
Madrisi Op. sancti Paulini Aquileiensis. de eo homicidio quod in tali persona, et in tali loco,
et in tali tempore, tam impie crudeliterque peractum
est? Timeo ne a paganis quandoque vindicetur, si a
Christianis ultio non erit tali impietate condigna.
Non ego tamen mortem alicujus suadeo, dicente Deo:
<em>Nolo mortem peccatoris;</em> sed ut convertatur et vivat
<strong>(Ezech. XXXIII, 11)</strong>; sed ut sapienti consilio vindicta
fiat per alia poenarum genera, vel perpetuum exsilii
damnatione, ut omnes agnoscant, zelum Domini
principes populi Christiani habere, et sacerdotii dignitas
inviolata permaneat, et libera sit vox corrigentis,
et contumacia colloquentis [<em>Forte, obloquentis</em>]
oppressa. Aestimatur
<br>@ <nobr><sub></sub></nobr> <em>Tuaque ut citius finiatur causa cum Saxonibus.</em>
Arnoni causam aliquam cum Saxonibus intercessisse
nemo dicit. Credam in his verbis <em>aestimatur tuaque,</em>
mendum cubare, et legendum fortassis <em>aestimatur
tutum, vel simile.</em> Nempe Saxonum pertinax resistentia
regi Carolo hoc etiam adhuc anno multum
negotii facessivit, atque impedimento fuit, quo minus
<nobr><sub></sub></nobr> reliqua regni et Ecclesiae negotia possent felicius
tractari. Hinc etiam in epistola 95 regi suasit, «ut
componatur pax cum populo nefando (Saxonum).»
Et in epist. 96 ait: «Utinam quandoque divina gratia
vobis concedat libertatem a populo nefando Saxonum,
iter agere, regna gubernare, justitias facere.»
Et rursus in epist. 108: «Hunnorum perditio
nostra est negligentia laborantium in maledicta generatione
Saxonum . . . . . et eos negligentes, quos majore
mercede apud Deum et gloria apud homines
habere potuimus, etc.» tuaque (sic) ut citius
<nobr><sub></sub></nobr> finiatur causa cum Saxonibus, si tamen in mendaciis
veritas inveniri poterit: insuper et diabolus
habet quaerere causas omnimodis, ut impediatur
justitia et sanctae Ecclesiae protectio. En erit illa dies,
ut liceat mihi dulcissimam vestrae pietatis faciem
videre, et suavissimum vestri alloquium audire.
</p><p>Cum
<br>@ <nobr><sub></sub></nobr> <em>Cum Felice contentionem habuimus.</em> Nempe in
concilio Aquisgranensi anni 799 exeuntis. In hoc
enim anno 32 Caroli gloriosi regis Alcuinus cum
Felice praesente disputando rationabiliter conflixit,
«illumque veraciter convicit et catholicum effecit,»
ut ipse scribit libr. I adversus Elipandum. Certo igitur
tenendum, praesentem epistolam datam esse anno
praesenti 800 post VI Kal. Julii. Felice haeretico magnam contentionem in
praesentia domini regis, et sanctorum Patrum habuimus,
sed ille diu obduratus nullius consentit auctoritatem;
nisi sui sectator sententiae, aestimans se
sapientiorem omnibus esse in eo, quod stultior fuit
omnibus; sed divina clementia visitante cor illius
novissime falsa opinione se seductum confessus est,
et fidem catholicam se firmiter tenere fatebatur.
<nobr><sub></sub></nobr> Nos vero cordis illius secreta nescientes occultorum
judici causam dimisimus, dantes eum
<br>@ <nobr><sub></sub></nobr> <em>Laidrado episcopo.</em> Lugdunensi, qui hoc anno
cum Nefridio et Benedicto in Hispaniam missus est,
<nobr><sub></sub></nobr> ad haeresis impietatem, a Felice et Elipando ibi
sparsam penitus abolendam; quod Alcuinus hic confirmat,
et nos alibi elucidavimus. Laidrado
episcopo, charissimo nostro filio, ut secum teneret
eum, et probaret si verum esset quod se ait credidisse;
et
<br>@ <nobr><sub></sub></nobr> <em>Si per epistolas suas damnare voluisset, etc.</em>
Nondum ergo Felix confessionem suam quam postea
ad clerum et populum Urgellitanum misit, in concilio
Aquisgranensi, sed serius edidit. si per epistolas suas damnare voluisset
pristinum suum errorem, quem antea pertinaciter
praedicavit. Consideratum antea habuit domnus rex,
ut illum destinaret
<br>@ <nobr><sub></sub></nobr> <em>Riculfo archiepiscopo Moguntino.</em> Ad illum binae
exstant epistolae in cod. Harleiano, quas inferius
exhibemus. Riculfo archiepiscopo ad servandum
et castigandum; et presbyterum suum, qui
pejor fuit magistro, tibi tuaeque providentiae, dictum
est, dirigendum esse: Sed dum conversos [<em>Ms.,</em> conversus]
ad fidem catholicam se esse fatebantur, tunc
dati sunt praedicto fratri nostro ad probandos, quid
veritatis esset; et ille [Laidradus] cum
<br>@ <nobr><sub></sub></nobr> <em>Cum abbatibus Benedicto, Nifridio.</em> Ad ipsos
et Laidradum Alcuinus misit libros adversus Elipandum;
ubi videas epistolam illis libris praefixam.
Mirum vero Nifridium, qui fuit episcopus Narbonensis,
hic Benedicto abbati Anianensi postponi, et
abbatem nominari? Fuit is tamen etiam abbas Urbionensis
monasterii beatae Virginis <em>de Crassa vulgo
cognominati.</em> Vid. Mabill. libr. XXVII Annal. num.
49, pag. 376. abbatibus
Benedicto, Nifridio missus est in illas partes occidentales
<nobr><sub></sub></nobr> ad extinguendas et evacuandas hujus pravissimae
assertionis infidelitates; quos nostra parvitas quantum
potuit
<br>@ <nobr><sub></sub></nobr> <em>Scriptis ecclesiasticis.</em> Quae Alcuinus enumerat in
altera epistola ad eosdem; et sunt: epistola ad Elipandum;
<nobr><sub></sub></nobr> hujus responsoria ad eamdem; libri quatuor
adversus eumdem; epistola Elipandi ad Felicem jam
conversum, et hujus post conversionem edita fidei
confessio. scriptis ecclesiasticis adjuvabat, maxime
eo libello quem nuper edidimus contra libellum illius
Felicis, 
<br>@ <nobr><sub></sub></nobr> <em>Quem priore anno nobis direxit.</em> Constat inde
annus quo Alcuinus libellum Felicis, quem is exhortationi
suae fraternae opposuit, accepit, qui est 799,
cui propterea epistolae 83, 84, 90, quas nondum visa
praesente ad annum 798 reduximus, alligandae sunt. quem priore anno nobis direxit.
</p><p>Tantum mihi a Candido meo laudata est sanctitatis
vestrae conversatio, et totius bonitatis studiosa devotio,
et ecclesiasticae auctoritatis sancta sollicitudo, ut
erubescam pene meae pigritiae.
</p><p>Litterulas aliquas admonitionis, vestrae scribere
venerandae auctoritati temerarium duxi, nisi legerem,
beato Hieronymo dicente: <em>Aurum in sterquilinio inventum
laudandum esse, et thesauro Dominico inserendum.</em>
Nam beatus apostolus Paulus aurum sapientiae
in stercore poetarum inventum in divitias
<nobr><sub></sub></nobr> ecclesiasticae transtulit prudentiae; sicut omnes sancti
doctores ejus exemplo eruditi fecerunt. Nam rosa
inter spinas nata miri odoris et coloris incomparabilis
gratiam habere dignoscitur: ita pietas tua meas
litteras legat, sicut rosam de spinis, ut, si quid boni
odoris in eis invenias, largitori omnium bonorum
gratiae agantur, qui potens est de pulvere rosam
creare, et de stercore erigere pauperem, ut solium
gloriae teneat, et sedeat cum principibus populi sui.
</p><p>Misi charitati tuae tria munuscula, tentorium, quod
venerandum caput tuum defendat ab imbribus; misi
et sagellum, quo pectus sacrum foveatur; misi et
<nobr><sub></sub></nobr> scyphum, in quo panis cingatur [<em>Forte, tingatur</em>] in
mensa, ut hae species per singula loca mei nominis
memoriam perpetualiter tuae ingerant sanctitati.
<br>@ <nobr><sub></sub></nobr> Froben. epist. 177.
</p><h4>EPISTOLA CXVIII.
AD AQUILAM.
(Anno incerto.)</h4>
<em>Charitatem suam Arnoni, quem filium vocat, significat,
et optima quaeque exoptat.</em>
<p>Dilectissimo filio Aquilae Albinus salutem.
</p><p>Scio te Patrem esse dignitate et meritis, sed ex
charitatis dulcedine nomen [<em>Supple, filii</em>] tibi imposui,
quia nihil debet patri charius esse quam filius;
maxime dum filius omni bonitate et dignitate excellentior
est patre. Ingredientem et egredientem, vigilantem,
<nobr><sub></sub></nobr> dormientem semper te sequitur dulcedo
paternae dilectionis; quem utinam habeas in ore et
corde, in officio altaris sancti, in lacrymis
<br>@ <nobr><sub></sub></nobr> <em>Ante pedes sanctorum apostolorum.</em> Arno ergo
tempore scriptae hujus epistolae Romae fuit; quo cum
is saepius accesserit, nempe anno 797 in causa propriae
ecclesiae, anno 799 in comitatu Leonis papae;
et ibi anno quoque 800 aliquando commoratus fuerit,
incertum manet ad quem ex his annis haec epistola
pertineat; jungendam tamen censui priori ad eumdem
Arnonem. ante
pedes sanctorum apostolorum: imo ubicunque vadas
tecum eat, tecum aeterna maneat memoria, quia
te euntem et redeuntem illius semper consequitur
charitatis affectus.
</p><p>Scias certissime quod nec sic anxia peregrinantis
mater filii spectat adventum, quanto mei cordis ardentissima
voluntas tuae faciei praestolatur affectum.
Pauca scripsi unde tu plurima nosti, et melius intelligis
quid Deo placeat secundum aestimationem
humanae conjecturae. Det tibi Deus in corde consilium,
in ore fiduciam, in opere perfectionem; ut
<nobr><sub></sub></nobr> undique placeas ei qui te de stercore erexit et posuit
inter principes populi sui; sine quo nihil possumus
boni agere; in quo omnia potest qui in fide et
charitate omnia pro ejus nomine agere vel loqui disponit
quaecunque agenda sunt; cujus charitas perpetuis
luceat flammis in corde tuo, et omnes terrenae
cupiditatis flammas extinguat, ut solus Deus semper
sit in ore, corde, et opere charitatis tuae, in quo longaeva
prosperitate feliciter, opto, vivas, fili charissime!
<br>@ <nobr><sub></sub></nobr> Froben. epist. 178.
</p><h4>EPISTOLA CXIX.
AD CAROLUM REGEM JUVENEM.</h4>
<em>Carolo filio Caroli Magni gratulatur ob adeptum ab
apostolico regium nomen cum corona;</em> et optima
praebet monita ad bene regendum, ad exemplum
patris.<nobr><sub></sub></nobr> 
<p>Viro illustri et [cum] omni honore nominando
<br>@ <nobr><sub></sub></nobr> <em>Carolo regi juveni.</em> Qui fuit Caroli Magni filius
natu major ex Hildegarde regina, natus anno 772,
posthac rebus bene gestis et victoriis clarus. Obiit
vero ante patrem anno 811.
Carolo regi juveni et inclyto, Albinus salutem.
</p><p>Audivi
<br>@ <nobr><sub></sub></nobr> 
</p><p><em>Domnum apostolicum regium nomen .</em> . . cum corona . . .
imposuisse. De hac regia coronatione Caroli per
apostolicum altum apud scriptores silentium. Pippinum
<nobr><sub></sub></nobr> quidem et Ludovicum filios Caroli Magni juniores
anno 781 ab Adriano I papa in reges fuisse inunctos
constat ore omnium illius aevi annalistarum; de Carolo
natu majore tacent omnes. Illustre nunc nullique
dubio subjectum hujus facti testimonium Alcuini
habemus; quod ad hunc annum 800 et diem, quo
Carolus quoque pater corona imperiali a summo pontifice
Leone III insignitus fuit, referendum existimo;
illum enim Alcuinus hic vocat rectorem <em>et imperatorem
populi Christiani.</em> Et sane conjecturam meam
firmare videtur testimonium Anastasii Bibliothecarii
in Vita Leonis III papae, qui ait: «Illico sanctissimus
antistes et pontifex unxit oleo sancto Carolum,
et excellentissimum filium ejus regem ipso die Natalis
Domini nostri Jesu Christi.» Scio virum clar. D.
Martinum Bouquet tom. V Scrip. Rer. Gall. pag.
466, inter notas et alios haec interpretari de Pippino
Caroli filio, qui relicto cum exercitu Winegiso duce
Spoletano in Urbem venerit, et ibi unctus sit in regem,
<nobr><sub></sub></nobr> Italiae scilicet. At enim Pippinum in regem Italiae
jam diu antea ab Adriano papa unctum fuisse
mox diximus. Anastasius ergo de Carolo Caroli filio
intelligendus est, qui natu major nunc in regni futurum
successorem coronatus est a pontifice Leone. Et
de eodem Frodoardum quoque cecinisse puto, apud
Mabil. Act. SS. Ord. S. Bened. part. II, saec. III, pag.
504, in his versibus:

</p><p><nobr><sub></sub></nobr> Sumit apostolica augustam rex sede coronam
Conclamatur honos Romanis patribus auctus, Imperiique nitent Francorum sceptra decore, Regis et ad regnum genitus sacro unguine surgit.

</p><p>Quis magis <em>ad regnum genitus, quam primogenitus?
quapropter Sirmondus immerito corrigi voluit
inscriptionem carminis 25 libri IV carm.</em> Theodulfi
episcopi Aurelianensis, <em>ad Carolum regem, magni
scilicet Caroli filium.</em> Rex siquidem, ut Alcuinus hic
asserit, fuit non tantum <em>honore nominis, sed etiam potestatis.</em> domnum apostolicum regium nomen,
domino excellentissimo David consentiente, cum
corona regiae dignitatis vobis imposuisse. Unde
gaudens gaudeo de honore nominis, etiam et potestatis;
optans vestram dignitatem et nobilitatem
multis proficere populis, gentibus, ecclesiisque Christi
in salutem, et triumphi gloria celebre esse in
<nobr><sub></sub></nobr> mundo; nec non et terribile adversariis Christianae
religionis; longaevaque prosperitate vigere et valere;
et cum Dei benedictione semper meliora sequi,
et ad altiora ascendere, et crescere usque in diem
perfectum aeternae beatitudinis.
</p><p>Unde, dilectissime fili! faciens facito justitias et
misericordias in populo Christiano, quia haec sunt, Salomone
attestante <strong>(Prov. XVI, 12)</strong>, quae exaltant solium
regni, et laudabilem Deoque placabilem regiam efficiunt
potestatem. Consiliarios habeto bonos, pios,
prudentes, Deumque timentes, in quibus veritas regnet,
non cupiditas, quia <em>munera excaecant corda sapientium,
et subvertunt verba justorum</em> <strong>(Exod. XXIII,
8)</strong>. Nullatenus aliquorum improbitas dignitatis tuae
nomen obscurent; et quod tu ipse non vis facere,
<nobr><sub></sub></nobr> alios non permittas propter cupiditatem suam improba
mente efficere; quia saepe subjectorum culpa
dominis deputatur. Neve aliquorum impia voluntas,
sub tuae beatitudinis nomine, sacculos suos impleat
iniquitatis mammona. Non sunt tibi exempla longe
quaerenda; habes enim in domo in qua nutritus
fuisti, optima totius bonitatis exempla; et crede, certissime
illius excellentissimi et omni decore nobilissimi
<nobr><sub></sub></nobr> patris tui, rectoris et imperatoris populi Christiani,
benedictionem te consequi, Deo donante, si
nobilitatis illius, et pietatis, et totius modestiae mores
imitari nitaris; Dominique misericordiam, quae
melior est totius saeculi gloria, plenissime promereri.
Ubicunque iter habens, semper te vestigia
pietatis sequantur, ut laudem apud homines habeas
et mercedem apud Deum perpetuam.

</p><p>Semper in aeternum mundi spes magna valeto. 
<br>Sit tibi Christus amor, lux, via, vita, salus.
<br>@ <nobr><sub></sub></nobr> Froben. epist. 179.
</p><h4>EPISTOLA CXX.
AD EUMDEM.</h4>
<br>@ <nobr><sub></sub></nobr> Hanc epistolam priori ad eumdem Carolum jungimus,
quamvis ex textu illius haud admodum constare
possit, an eodem, aut quo alio anno scripta
fuerit. Ex illis tamen verbis: <em>Neque subjectos tuae
potestati judices permittas, etc.,</em> colligi posse videtur,
Carolum jam tunc regia potestate fuisse praeditum. 

<p><em>Carolum iterum hortatur ad regias virtutes, et patris
exemplum imitandum.</em> Prospera illi precatur.
</p><p><nobr><sub></sub></nobr> Domino merito insigni, regalique honore dignissimo
Carolo filio Albin triumphalem in Christo salutem.
</p><p>Gaudeo, dilectissime fili! in devotione bonae voluntatis
vestrae, quam Osulfo famulo vestro narrante
audivi seu de eleemosynarum frequentia, vel de
mandati humilitate; quae omnia, certissime scito,
Deo multum placere, perpetuamque tibi apud ejus
misericordiam promereri benedictionem. Tu vero
fili mi! fili charissime! faciens facito Dei omnipotentis
semper, quantum valeas, honorem in
omni bonitate et pietate; sequens excellentissimi
patris tui exempla in omni honestate et sobrietate,
quatenus divina Christi Dei clementia illius
benedictionem te haereditario jure possidere concedat.
</p><p><nobr><sub></sub></nobr> Esto miserorum pius auditor, causasque illorum
justissime discernens; neque subjectos tuae potestati
judices permittas per sportulas vel praemia judicare,
quia <em>munera,</em> ut in Scriptura legitur, <em>excaecant
corda sapientum, et subvertunt verba justorum</em> <strong>(Exod.
XXIII, 8)</strong>. Honorabiles habeto famulos Christi, qui
veri sint servi Dei, quia quidam <em>veniunt in vestimentis</em>
<nobr><sub></sub></nobr> ovium, intrinsecus autem sunt lupi rapaces; sed
Veritas ait: <em>Ex fructibus eorum cognoscetis eos</em> <strong>(Matth.
VII, 15, 16)</strong>. Habeto consiliarios sapientes, Deum timentes,
non adulatores; quia adulator, ut dicitur,
blandus est inimicus, et saepe seducit consentientes
sibi. Esto prudens in cogitatione, et cautus in eloquio;
spem habens semper in Deum, qui nunquam
deserit sperantes in se.
</p><p>Utinam mihi liceat saepius admonitionis chartulam
dirigere Almitati vestrae, sicut nobilissimus
<br>@ <nobr><sub></sub></nobr> <em>Chlodwicus germanus tuus.</em> Ex hoc loco innotescit,
Alcuinum plures quoque epistolas ad Ludovicum,
tertium Caroli Magni ex Hildegarde filium,
postea imperatorem, scripsisse, quarum tamen nulla
hactenus detegi potuit. Chlodwicus germanus tuus me rogavit saepius mittere
admonitorias illi litteras, quod jam et feci, et
volente Deo faciam; quas etiam cum magna humilitate
legere solet. Hoc mihi maximum est gaudium,
quando bonos, sicut dignum est, mores de vobis
<nobr><sub></sub></nobr> audiam; hoc enim Dei donum est et prosperitas
regni dominos populi Christiani elegantissimis vivere
moribus, Deoque placenti vita conversari inter
homines. Inde benedictio coelestis genti et regno
pervenire certissimum est, quam Deus vestrae
nobilitati aeternaliter consedere dignetur. Floreas,
valeas, et vigeas proficiens in omni bono et prosperitate
ad exaltationem sanctae suae Ecclesiae, dulcissime
fili!
<br>@ <nobr><sub></sub></nobr> Froben. epist. 180.
</p><h4>EPISTOLA CXXI.
AD FILIOS APUD DOMINUM IMPERATOREM IN PALATIO COMMORANTES.
(Anno 800.)</h4>
<br>@ <nobr><sub></sub></nobr> <em>Apud Dominum imperatorem in palatio commorantes.</em>
Inferius rogat ut sui recordentur <em>in liminibus</em>
sanctorum Apostolorum, et <em>chartula volet ultra
Alpinos colles;</em> scripsit ergo has litteras, dum imperator
Romae ageret, Alcuinus vero Turonis esset, anno
videlicet 800 vel sequenti. 

<p><em>Affectum suum erga filios ostendit, suique memoriam
ad limina apostolorum commendat.</em>
</p><p><nobr><sub></sub></nobr> Charissimis in Christo filiis pater perpetuam salutem.
</p><p>Plurima habuissem vobis scribere, si mihi columba
vel corvus adesset, qui fideli volatu meas vobis
direxisset litterulas. Tamen has paucas in auras direxi,
ut vento ferente in vestras pervenissent manus;
nisi forte zephirus mutetur in subsolanum. Surgat
tamen aquilo vel austrum, et ferant chartulam meam,
ut dicat vobis vale, nostramque vobis nuntiet prosperitatem,
animique mei magnum desiderium videndi
vos citius in ea salute, quam pater filiis optat. Ego
turbatus et timidus specto, quando hoc fiat, vel quid
de vobis auditurus sim.
</p><p>O quam felix dies fuit, quando in laboribus nostris
pariter lusimus litteraliter seria [<em>Ms.,</em> sera]. Sed
<nobr><sub></sub></nobr> nunc omnia mutata sunt. Remansit senior alios generans
<nobr><sub></sub></nobr> filios priores, dispersos gemens; sed quid
non efficit auri sacra fames! Fiat tamen spiritalis
praesentia, ubi corporalis est separatio; vestrumque
genitorem in liminibus sanctorum apostolorum
profusis lacrymis recordamini; prospera precantes
animae peccatrici, ut liberetur a vinculis scelerum,
quae a prima die usque ad ultimum hujus vitae peregerit.
</p><p>Quid fuit, filii! quare non volavit chartula ultra
Alpinos colles per manus redeuntium Saxonum usque
ad
<br>@ <nobr><sub></sub></nobr> <em>Tricassinae civitatis sacrum sacellum.</em> Hoc intelligendum
censeo de ecclesia sancti Lupi seu coenobio
in suburbio Tricassino (<em>Troyes</em>) curae Alcuini a Carolo
Magno credito, de quo mentionem quoque facit
in epistolis 66, 67 et alias. Trecassinae civitatis sacrum sacellum; et inde
volaret per manus nostrorum usque ad Turonicae civitatis
templum venerandum?
<br>@ <nobr><sub></sub></nobr> Froben. epist. 181.
</p><h4>EPISTOLA CXXII.
AD RICULFUM ARCHIEPISCOPUM COGNOMENTO DAMOETAM.
(Anno incerto.)</h4>
<br>@ <nobr><sub></sub></nobr> <em>Cognomento Damoetam.</em> Hanc inscriptionem habet
ipse codex Harleianus. Antequam haec epistola
sub oculos meos venisset, credebam cum D. Basnagio,
inscriptionem epistolae 40 apud Quercetanum:
<em>Ad Riculfum archiepiscopum Magensis civitatis, cognomento
Damoetam, esse mendosam;</em> et cognomentum
illud <em>Damoetae non ad episcopum aliquem, sed
ad virum saecularem, qui et bello gerendo et juri
dicundo praeesset, pertinere;</em> quod colligi posse existimabam
ex aliis duabus epistolis, 44 nempe et 46,
praesertim, quod illa inscriptio deesset et apud Canisium,
et in codice vetusto Salisburgensi, qui mihi
ad manus fuit. At nunc ex hac et sequenti epistolis
plane constat, Riculfum archiepiscopum Moguntiacensem
Damoetam quoque ab Alcuino appellatum
fuisse. 

<p><em>Hortatur ad labores, et virtutes apostolicas.</em> <nobr><sub></sub></nobr> 
</p><p>Damoetae piscatori magno Albinus salutem.
</p><p>Qui juxta mare Galileae gradiens piscantibus pariter
fratribus praecepit, dicens: <em>Venite post me, faciam
vos fieri piscatores hominum</em> <strong>(Matth. IV, 19)</strong>;
ipse te in pelago hujus vitae laborantem ad portum
perpetuae quietis, cum multiplici laboris tui fructu,
perducere dignetur. <em>Mitte rete in dexteram navigii</em>
 <strong>(Marc. I, 17)</strong>, ut de profundo hujus saeculi impleatur
magnis piscibus; quorum nomina scribantur in coelis
<strong>(Joan. XXI, 6)</strong>. Non te terreat procellosa tempestas,
quam Dominus supergradiens siccis calcavit pedibus,
<nobr><sub></sub></nobr> et Petrum mergentem pietatis intuitu respexit
[<em>Forte leg.,</em> intuitu liberavit sicut negantem respexit,
ut, etc.], ut trinae negationis maculam trinae confessionis
gloria dilueret <strong>(Matth. XIV, 25, 30)</strong>. Memento
Salomonis praeceptum dicentis: <em>Quodcunque manus
tua operari possit, instanter operare, quoniam non est
opus vel ratio apud inferos</em> <strong>(Eccle. IX, 10)</strong>, id est, in
sepulcro, quo caro properat.
</p><p>Sit tibi manus in eleemosynis apostolica, lingua
praedicationis officio devota. Memento Dominum dicentem:
<em>Aperi os tuum, et ego implebo illud.</em> Sint
tibi cum omni sobrietate convivia Domino praecipiente:
<em>Attendite, ne graventur corda vestra in crapula
et ebrietate</em> <strong>(Luc. XXI, 34)</strong>. Sit manus dextera
saepius evangelicis onerata paginis, ut cibis spiritualibus
<nobr><sub></sub></nobr> pascatur animus. Sint prae oculis exempla
<nobr><sub></sub></nobr> sanctorum, qui mundum fortiter vicerunt, et feliciter
regnant cum Christo. Non sis tuis inferior antecessoribus,
ut quorum tenens cathedram, illorum meritis
aequiparari dignus efficiaris in coelis.
</p><p>Non sit tibi durum charitatis legere litterulas, nec
eas reris esse supervacuas, quia cognita ingerunt. Si
cogniti placeant obryzi munuscula; placeant spiritalis
sapientiae solatia: in illo vana est oculorum delectatio;
in isto indeficiens animi thesaurus. Dicit enim
Veritas: <em>Omnia quaecunque vultis ut faciant vobis homines,
haec eadem et vos facite illis</em> <strong>(Matth. VII, 12)</strong>.
</p><p>Cum magno mens mea exspectat desiderio tuae
beatitudinis apices, ideo meos tuae auctoritati saepius
dirigere studeo, optans te non solum in meis proficere,
sed etiam tuis me multoties exhortari.
<br>@ <nobr><sub></sub></nobr> Froben. epist. 182.
</p><h4>EPISTOLA CXXIII.
AD DAMOETAM ARCHISACERDOTEM.
(Anno 800.)</h4>
<em>Damoetam Romae existentem hortatur, ut scissuram in
Ecclesia reparare studeat, arguit dissensum inter pacificatores;</em>
non nova statui, sed vetera reparari cupit.<nobr><sub></sub></nobr> 
<p>Venerando Patri et in Christi membris magnifico
<br>@ <nobr><sub></sub></nobr> <em>Damoetae archisacerdoti.</em> Riculfo Moguntino
scilicet, ad quem praecedens epistola exarata est,
cujus notam legas. Damoetae archisacerdoti humilis magister Albinus
salutem.
</p><p>Secundum opportunitatem portitoris cognita mentibus
nostris charitas meam impellit linguam aliquid
paternae salutationis vestrae dictare dilectioni, ut
sciatis integram antiqui amoris flammam nostro
splendescere in pectore; et quem semper fidelem
<nobr><sub></sub></nobr> probavi, semper amare non desistam, quia charitas,
juxta vetus proverbium, quae deseri potest, nunquam
vera fuit.
</p><p>Audiens itaque vestram prosperitatem, et conversationem
laudabilem, et veritatis instantiam, 
<br>@ <nobr><sub></sub></nobr> <em>Et quomodo stetisti cum domno apostolico.</em> Ex
his verbis et reliquo tenore hujus epistolae indubium
esse censeo, Damoetam seu Riculfum, cum Hildebaldo
Coloniensi, Arnone Salisburgensi, aliisque
episcopis ac missis regiis Leonem III papam, Romam
autumno anni 799 ab aula Caroli Magni reversum,
comitatum fuisse, et hoc atque sequenti anno judicio
adversus impios adversarios ejusdem sanctissimi pontificis
<nobr><sub></sub></nobr> interfuisse, quamvis nemo alius illius temporis
scriptor id de Riculfo prodiderit. Sufficiat vero hocce
Alcuini testimonium omni exceptione superius. et
quomodo stetisti cum domno apostolico, secundum
meae petitionis chartulam, mox etiam arcana cordis
mei cubilia, resolutis tristitiae habenis, in gaudium
apertis ostiis prosiluerunt, plena voce cum apostolo
decantare: <em>Majus mihi gaudium non est, quam
</em>[ut] filios meos in fide et veritate audiam ambulare
<strong>(III Joan. 4)</strong>; miratusque sum, quomodo quidam
sapientes surda pectoris aure apostolicum legissent
prooemium: <em>Non est potestas, nisi a Deo;</em> et
qui potestati resistit, Dei ordinationi resistit (Rom.
<nobr><sub></sub></nobr> XIII, 1, 2). Quoniam omnia quae a Deo sunt, ordinata
fiunt. Ergo locus mihi sufficiens fuit disputandi de
hac causa; sed sciens prudentiam vestram optime
haec omnia nosse, et velocissimo percurrere sensu
litterarum mearum seriem, hoc tantum admoneo
<nobr><sub></sub></nobr> ut altissimae dignitatis nomini opera rectissima conveniant,
et mores in omni aequitate sanctissimi sacerdotalis
superhumerale honoris exornent, ut quod
oculis multorum videtur in humero, omnium ore
praedicetur, atque ametur in moribus.
</p><p>Olim te cum beato Petro tota nocte in undis laborantem
agnovimus; sed modo jam jamque jubente
Deo in dexteram navigii, cum beato principe apostolorum,
rete mittendum est <strong>(Joan. XXI, 11)</strong>, ut capias
sine scissura retis, id est, in perfectione catholicae
fidei, magnos pisces centum quinquaginta tres, quorum
me ministerium olim vestrae sanctitati
<br>@ <nobr><sub></sub></nobr> <em>Exponere recordor.</em> Verbis an litteris id fecerit
Alcuinus ex his non elucet. In priori quidem epistola
hunc locum Joannis evangelistae attigit; mysterium
tamen numeri illius, magnorum piscium, intactum
reliquit; nisi suspicari quispiam velit, illam epistolam
esse mutilatam. Idem tamen mysterium Alcuinus
exposuit in commentario in Evangelium sancti Joannis,
in cap. XXI, 11. exponere
recordor. Sed, heu! proh dolor! quod tanta
scissura apostolici retis subito facta est, ubi ille
maximus animarum piscator sacratissimo requiescit
<nobr><sub></sub></nobr> corpore; ut vix conveniente sanctorum ex diversis
mundi partibus magistrorum turba impiae dissensionis
scissura piae charitatis resarciri potuit filis. Insuper,
sicut audivi, quod sine dolore cordis non dicam,
ipsos male inter se dissentire magistros. Quidam
vero volentes rudipannis [<em>Leg.,</em> rudis panni] assumentum
veteri immittere vestimento, et pejorem
facere scissuram <strong>(Matth. IX, 16; Marc. II, 21)</strong>;
quidam vero meliori consilio vetera reformare, et in
antiquum reponere ordinem; cum quibus vestram
sanctissimam sollicitudinem laborare audivimus; et
placuit mihi multum piae pacis atque ecclesiasticae
concordiae vos secundum Deum seminatores esse,
in qua vestram benevolentiam semper sudare exopto;
recordantes dulcissimam Domini largitionem
<nobr><sub></sub></nobr> in suos, dicentis: <em>Pacem meam do vobis, pacem
meam relinquo vobis;</em> non quomodo mundus dat, ego
do vobis <strong>(Joan. XIV, 27)</strong>. Aliter sancti in omni bono
pacifici inter se esse debent: aliter saepissime peccatores
pacem inter se habere noscuntur, sicut in
sancto Evangelio de Herode et Pilato legitur <strong>(Luc.
XXIII, 12)</strong>. Illam vero pacem, quae inter sanctos solet
esse, propheta ex mandato Domini praedixit, ubi
ait: <em>Pacem et veritatem diligite, dicit Dominus omnipotens</em>
 <strong>(Zach. VIII, 19)</strong>. Et egregius Praedicator - <em>Pax
Christi, quae exsuperat omnem sensum, custodiat
corda vestra in charitate et sanctitate</em> <strong>(Philipp. IV, 7)</strong>.
Hanc vestra religiosa pietas et venerabilis auctoritas
cum omnibus Deo servientibus semper sequatur.
Hanc angelicus nato Domino cecinit coetus, dicens:
<nobr><sub></sub></nobr> <em>Gloria in excelsis Deo, et in terra pax hominibus bonae
voluntatis</em> <strong>(Luc. II, 14)</strong>. In hac etiam et in omni
bono vestram beatitudinem, divina adjuvante gratia,
proficere opto, Domine venerande, et desiderantissime
fili!
<br>@ <nobr><sub></sub></nobr> Froben. epist. 183.
</p><h4>EPISTOLA CXXIV. 
AD GEORGIUM PATRIARCHAM URBIS HIEROSOLYMAE.</h4>
<br>@ <nobr><sub></sub></nobr> Epistolam hanc ineditam et hactenus ignotam
ex cod. regio Paris. n. 2826 notato eruit, et benevole
mecum communicavit vir doctissimus, mihique
<nobr><sub></sub></nobr> amicissimus D. Lieble Benedictinus et bibliothecarius
San-Germanensis supra laudatus.

<br>@ <nobr><sub></sub></nobr> <em>Ad Georgium patriarcham, etc.</em> Hujus notitiam,
suggerente praelaudato D. Lieble, accepi ex praestanti
Tractatu praeliminari de episcopis et patriarchis sanctae
Hierosolymitanae Ecclesiae, ad tom. III Maii Act.
SS. pag. 40, num. 174, auctore D. Daniele Papebrochio
S. J., qui ibidem testatur, nomen Georgii
in Vita sancti Stephani Sabaitae (edita tom. III Julii
ad diem 13) certissime haberi expressum; ita enim
ibidem cap. 5, num. 49 legitur: «Sanctissimus patriarcha
domnus Elias cum gaudio atque honorifico
reditu propriam sedem postliminio repetiit, diuturnaque
dignitate patriarchali ad annos satis multos
gavisus est: et cum hinc ad Deum sancte migraret,
domnum Georgium syncellum suum in cathedram
Teadelphicam successorem reliquit.» Notat deinde
Papebrochius Georgium hunc in ms. Brugensi <em>Gregorium,
vicino et facile alternabili nomine;</em> in ms.
<nobr><sub></sub></nobr> vero Rubeae vallis <em>Sergium appellari;</em> censetque vir
eruditissimus hunc Georgium circa annum 799 ordinatum
fuisse, et esse patriarcham illum Hierosolymitanum,
ex cujus parte «monachus quidam de
<nobr><sub></sub></nobr> Hierosolymis veniens anno 799 benedictionem et
reliquias de loco sancto resurrectionis Dominicae ad
Carolum regem attulit,» ut loquuntur annalistae
Eginhardus, Mettensis et alii; qui praeterea testantur
praefatum monachum anno 800 a rege, post peractum
Aquisgrani Natale Domini, absolutum, et cum Zacharia
palatii sui presbytero cum multa pecunia per
sancta illa loca, et inter pauperes atque malis multis
afflictos distribuenda, dimisit. Consule etiam R. P. Michaelem
Le Quien Ord. Praed. tom. III Orientis
Christiani, pag. 317. Hac igitur opportuna occasione,
Alcuinum hanc epistolam ad Georgium patriarcham
per Zachariam presbyterum misisse, non est quod
dubitem. 

<p><em>Georgio gratulatur ob dignitatem in loco sanctissimo;</em>
hortatur ad patientiam in persecutione infidelium.
Se suosque illius orationibus commendat.<nobr><sub></sub></nobr> 
</p><p>Benedictus Deus et Dominus noster Jesus Christus,
qui visitavit plebem suam, et elegit civitatem Jerusalem,
sanguine redemptionis nostrae sanctissimam,
et gloriosissimam ejusdem Dei et Domini nostri resurrectione;
et benedicta misericordia ejus, qua te,
sanctissime patriarcha Georgi, elegit in locis sanctissimis
suae habitationis, ac nostrae redemptionis
intercessorem pro sancta sua Ecclesia, quae in latitudine
totius offendit [<em>Forte, ostendit</em>], laudat, colit
et adorat nomen Domini Dei aeterni; ut esset [<em>Forte,</em>
<nobr><sub></sub></nobr> ut esses] in eo loco beatissimae pacis praedicator, in
quo ipse omni mundo sanctioribus ambulavit pedibus,
qui ait: <em>Pacem meam do vobis, pacem meam relinquo
vobis</em> <strong>(Joan. XIV, 27)</strong>: ut sis rector populi sui et
praedicator veritatis omnibus sanctorum visitatoribus
locorum. Beati estis, quibus concessum est lacrymas
ad ejus fundere vestigia, qui clementi vultu
mulieri peccatrici, quae lacrymis sanctos abluit pedes,
ait: <em>Qui multum dilexit, multa dimittuntur ei
peccata</em> <strong>(Luc. VII, 47)</strong>.
</p><p>Hortare piis precibus, paterno affectu, sancto desiderio
consocios tribulationis tuae, forti animo in
fide permanere Christi Dei, et patienter sustinere
varias infidelium persecutiones, recogitantes eum, qui
pro salute illorum in patibulo suspensus ait: <em>Pater,</em>
<nobr><sub></sub></nobr> ignosce illis, quia nesciunt quid faciunt <strong>(Luc. XXIII,
34)</strong>. <em>Non sunt itaque condignae hujus temporis passiones,</em>
ait egregius Praedicator, <em>ad superventuram gloriam,
quae revelabitur in nobis</em> <strong>(Rom. VIII, 18)</strong>. Nullus
miles coronabitur, nisi qui legitime certat. Brevis
est labor tribulationis hujus vitae, sed merces perpetua
quae vincentibus dabitur. Non sit cuilibet fidelium
in oblivione jucundissima promissio Domini nostri
Jesu Christi, qui ait: <em>Ecce ego vobiscum sum omnibus
diebus usque ad consummationem saeculi</em> <strong>(Matth.
XXVIII, 20)</strong>.
</p><p><nobr><sub></sub></nobr> Mei quoque ut in sanctis orationibus vestris habeatis
memoriam per ejus misericordiam obsecro,
qui ait: <em>Ubi sunt duo vel tres in nomine meo congregati,
ibi sum in medio eorum</em> <strong>(Matth. XVIII, 20)</strong>. Haec
promissio in illis optime impletur, qui non corporibus
tantum, sed charitate junguntur perfecta.
</p><p>Albinus habeo nomen inter notos [<em>Ms.,</em> notes; <em>fort.</em>
leg., nostros vel nostrates], et filios sanctae Dei Ecclesiae.
Vestri quoque nominis nobiscum esse memoriam,
inter officia sacri altaris scitote. Confortamini
viri fratres in Christo Jesu, et in potentia ejus; et in
fide catholica fiducialiter agite. <em>Patientes estote ad
omnes, scientes quod labor vester non est inanis in
Domino</em> <strong>(I Thes. V, 14; I Cor. XV, 58)</strong>; sed qui plus
laborat, plus mercedis accipiet. Ascendite mente et
<nobr><sub></sub></nobr> desiderio sancto ad eum, qui ait: <em>Volo, Pater, ut ubi
sum ego, et isti sint mecum</em> <strong>(Joan. XVII, 24)</strong>.
</p><p>Optamus in vobis impleri, Christi gratia cooperante,
quod olim Propheta ait: <em>De Sion exibit lex,
et verbum Domini de Jerusalem</em> <strong>(Isa. II, 3)</strong>; Inde <em>luceat
lux vestra coram hominibus, ut videant opera
vestra bona, et glorificent Patrem vestrum, qui in coelis
est</em> <strong>(Matth. V, 16)</strong>.
</p><p>Sanctitatem vestram, pro sancta Dei Ecclesia intercedentem,
Dominus noster Jesus Christus exaudire
dignetur, et in omni bono ad multorum proficere faciat
[<em>Deest</em> salutem <em>vel simile</em>]. Domine patriarcha honorande
et desiderantissime Pater! sed ut pro nostris
filiis intercedere digneris deprecor; pro Symeone
episcopo, pro Onie et Martino sacerdotibus, et Nathanaheli
<nobr><sub></sub></nobr> archidiacono
<br>@ <nobr><sub></sub></nobr> De Symeone, Onia, et Nathanaheli, Alcuini discipulis,
alias plura observavimus; quis Martinus fuerit,
ignotum., et caeteris qui nobiscum
sunt, qui pro vestra beatitudine intercedere non desistunt.
Opto valete in nomine Domini Dei Jesu Christi
in aeternum.
<br>@ <nobr><sub></sub></nobr> Froben. epist. 184.
</p><h4>EPISTOLA CXXV.
AD GUNDRADAM VIRGINEM COGNOMENTO EULALIAM.
(Anno 800.)</h4>
<br>@ <nobr><sub></sub></nobr> <em>Cognomento Eulaliam.</em> Constat nunc ex hac
<nobr><sub></sub></nobr> inscriptione codicis Harleiani, Eulaliam, cui Alcuinus
inscripsit libellum De ratione animae, a nobis
inter opuscula moralia inferius exhibendum, vero
nomine Gundradam esse, sororem certe sancti
<nobr><sub></sub></nobr> Adalhardi abbatis Corbeiensis, de qua Paschasius
Ratbertus in Vita sancti Adalhardi, Act. SS. ord. S.
Bened. saec. IV, part. I, pag. 321, n. 33, scribit:
«Virgo nobilium nobilissima, quae inter venereos
palatii ardores et juvenum venustates, etiam inter
mulcentia deliciarum, et inter omnia libidinis blandimenta
sola meruit, ut credimus, reportare pudicitiae
palmam, et potuit, ut dicitur, carnis spurcitias
illaeso calle transire.» Alcuinus hic testatur hanc
castitatis et honestatis laudem ad suas quoque aures
pervenisse. 

<p><em>Gundradam instruit quomodo in aula virtuose vivat.</em>
Per illam regi commendari, et quod ad ipsum pervenire
nequeat, excusari cupit.
</p><p>Venerandae in Christo filiae Eulaliae Albinus salutem
</p><p><nobr><sub></sub></nobr> Saepe familiaritas nominis immutationem solet
facere, sicut ipse Dominus Simonem mutavit in Petrum;
et <em>filios</em> Zebedei filios nominavit <em>Tonitrui</em>
 <strong>(Marc. III, 16, 17)</strong>, quod etiam antiquis vel his novellis
diebus probare poteris.
</p><p>Tu vero, virgo clarissima et sponsa Deo dignissima,
te ipsam in omni castitate custodi corporis et
animae; quia juxta Apostolum virgo Dei debet [<em>Ms.,</em>
decet] esse <em>corpore casta et anima</em> <strong>(I Cor. VII, 34)</strong>.
Esto caeteris in palatio virginibus totius bonitatis
exemplar, ut ex tua discant sancta conversatione
seipsas custodire, vel cadentes resurgere. Praeveniant
[<em>Ms.,</em> pervenient] in conversione faciem judicis.
Sint nobiles in moribus, sicut sunt nobiles ex
parentibus. Non serviant carnali desiderio, sed
<nobr><sub></sub></nobr> Christi magisterio. Vivant coram hominibus honeste,
et coram Deo digne.
</p><p>Agant de praeteritis poenitentiam, et caveant se
de futuris, quia Scriptura dicit: <em>Deus dat poenitentibus
partem justitiae</em> <strong>(Eccli., XVII, 20)</strong>. Nota sunt Domino
cuncta quae in occulto gerimus; quod si non
direxit [<em>F.,</em> dixerit] lingua, non poterit celare conscientia.
Patet Deo omne quod clausum est. Credat
homo, totum quod peccat veniabile esse, <em>si in confessione
praeveniet faciem Dei</em> <strong>(Psal. XCIV, 2)</strong>; sed
multa dicuntur in publico quae geruntur in occulto,
<em>quia non potest civitas super montem posita abscondi</em>
 <strong>(Matth. V, 14)</strong>. Vilis pauperum persona scelera abscondit
immania; dignitas creberrima vix celat quae
gerit. Currunt [<em>Ms.,</em> currit] per ora singulorum quae
<nobr><sub></sub></nobr> infra parietem geruntur. Agnosce quid dicam, et
ignosce dicenti.
</p><p>Bonum castitatis atque honestatis quod de te audivi,
a te non recedat; securitas te non decipiat;
nec laus minuatur, sed magis augeatur; felicitas
praesens tibi ad perpetuam proficiat felicitatem. Memento
te parvi temporis hospitem esse. Esto solatium
miseris, et consilium timidis; vas sanctarum
nobile Scripturarum, et coelestis cubile sapientiae.
Evangelicis orna animam praeceptis; in ore modesta,
in consilio prudens, in convicio patiens, in ore humilis,
<nobr><sub></sub></nobr> in oratione pervigil, in eleemosynis larga,
et in omni bonitate laudabilis.
</p><p>Pro me quoque, obsecro, tuae prosperitatis intercessore
loquere domino meo David, ne irascatur famulo
suo, 
<br>@ <nobr><sub></sub></nobr> <em>Quia venire non valui.</em> Vocatus nempe a rege,
Romam anno 800 profecturo, ad suum comitatum;
cujus itineris molestias, ob corporis infirmitatem et
amorem quietis in monasterio S. Martini, a se amolitur
in epist. 93 (nunc 109), ad regem. Vide etiam
epist. 92 (nunc 108), ad Arnonem. quia venire non valui, sicut voluit, continua
praepeditus infirmitate. Opus meum aliud non
est, nisi orationibus instare, et praeparare mihi habitationes
aeternas, secundum Domini nostri Jesu
Christi misericordiam, qui non deserit sperantes in
se. Aeterna felicitate valeto, filia charissima!
<br>@ <nobr><sub></sub></nobr> Edit. Quercet. 56, Canis. 55. <strong>(Froben. ep. 98.)</strong>
</p><h4>EPISTOLA CXXVI.
AD SOROREM CHARISSIMAM.
(Anno 801.)</h4>
<em>Laudat illius pietatem, et ad laborem pro aeternitate
exhortatur:</em> gratias agit pro cruce donata.
<p><nobr><sub></sub></nobr> Charissimae in Christo
<br>@ <nobr><sub></sub></nobr> <em>Sorori.</em> Spirituali, Gislae nimirum, quae naturalis
<nobr><sub></sub></nobr> soror est Caroli Magni cujus etiam rogatu Alcuinus
commentarios in Evangelium Joannis aggressus est.
Alia Gisla erat filia Caroli, quam non sororem, sed
filiam Alcuinus appellare solebat. Mabill. Annal. libr.
<nobr><sub></sub></nobr> XXVI, num. 93. sorori.
</p><p>Vere fateor quod valde desideravi ad vos venire
propter aliquas necessitates, quas vobiscum conferre
volui. Sed me impedivit acerbitas febrium, quae me
adhuc per vices fatigat. Quapropter citius ante hibernale
frigus regi obviam properare curabo. Placet
mihi valde labor vester in sanctae
<br>@ <nobr><sub></sub></nobr> <em>Dei Genitricis Ecclesiae.</em> «Gisla Calensis Parthenonis
abbatissa hoc tempore, anno 800, novam illic
basilicam in honorem sanctae Dei Genitricis Mariae
exstruendam curavit, eoque sanctimoniales e basilica
sanctae Crucis transtulit: Post aliquot inde annos
corpus sanctae Bathildis e crypta sanctae Crucis translatum
est in eamdem ecclesiam sanctae Mariae, quam
domna Gisla a fundamentis struxerat, ut legitur in
Hist. Translat. sanctae Bathildis apud Mabill. Act.
SS. saec. IV Bened. part. I, pag. 452, num. 8.» Vide
etiam Annal. Mabill. libr. XXVI, num. 93. Praesentem
tamen epistolam non eodem anno 800, sed sequenti
datam fuisse existimo, quia Alcuinus anno 800 Carolo
regi ante hibernale tempus occurrere non potuisset,
rege quippe post mensem Augustum ejus anni jam in
itinere Romam versus constituto. Dei Genitricis
Ecclesiae exaltatione, et in librorum consideratione.
Unde in his laboribus, quantum poterimus, vestram
solertiam adjuvare gaudemus. Et puer
<br>@ <nobr><sub></sub></nobr> {149} <em>Fredegisus, Alcuini discipulus ejusque postea
successor in regimine monasterii Turonensis.</em> Fridegisus
secundum temporis opportunitatem vobis ferat auxilium.
Vester vero profectus in Deo mei animi est
magna voluptas. Ideo quod coepisti perficere, Dei adjuvante
misericordia, diligentissime studeas. Unusquisque
secundum suum laborem praemium accepturus
<nobr><sub></sub></nobr> erit. Et qui plus laborat, plus mercedis accipiet.
Nunc tempus est operandi: veniet vero tempus remunerandi.
Quales tunc esse optemus, tales nosmetipsos
nunc praeparemus. Sapienti pauca sufficiunt.
Scio sagacitatem animi vestri haec omnia melius intellexisse
quam me scripsisse; et operibus implere
quod vix verbis explicare valeo.
</p><p>Utinam cito adveniat tempus, ut tecum cordis mei
conferam angustias, ut consoletur animus meus ex
vestrae pietatis consolatione [<em>Al.,</em> perfectione]. Plurimum
mihi placet crux quam vestra mihi benignitas
<nobr><sub></sub></nobr> direxit. Et credo vos aeternam habere a Deo mercedem
pro illius opere, et assiduas
<br>@ <nobr><sub></sub></nobr> <em>Sancti Lupi.</em> Ex quo intelligimus, ait Mabil. loc.
cit. Annal. hanc crucem Alcuino missam fuisse pro
Trecensi S. Lupi basilica, cui is praefectus fuerat a
Carolo. sancti Lupi intercessiones,
et laudabiles gratiarum actiones ab eis
qui ad illius patrocinia confugere solent.

</p><p>Nunc soror alma vale, soror o charissima nobis!
<br>Et nunc et semper, dulcis amica, vale.
<br>@ <nobr><sub></sub></nobr> Edit. Quercet. 60, Canis. 56. <strong>(Froben. ep. 99.)</strong>
</p><h4>EPISTOLA CXXVII.
AD DILECTISSIMAM SOROREM.</h4>
<em>Pro cappa et aliis donis gratias agit;</em> Angilberti, Avae
sororis, et Columbae meminit.
<p>Dilectissimae in Christo
<br>@ <nobr><sub></sub></nobr> <em>Sorori.</em> Gislae itidem Caroli Magni sorori, ut vult
Mabillonius. sorori.
</p><p>Prospera, donante deo, his sanctissimis diebus
habuimus solemnia, et laetus fuit domnus rex, et
omne palatium in gaudio. Et ego, frater vester, magnum
habui gaudium de prosperitate et salutatione
<nobr><sub></sub></nobr> vestra, de gratissimo munere Psalmodiae et Missarum
celebrationis, quod mihi magna charitate direxistis.
Sed et
<br>@ <nobr><sub></sub></nobr> <em>Cappa.</em> Similis illi quam Witlafius rex Merciorum
donans ait in donatione, quae exstat in historia Ingulfi:
«Offero etiam secretario dicti monasterii in
ministerium sanctissimi altaris chlamydem coccineam,
qua indutus eram in coronatione mea, ad cappam
inde seu casulam faciendam.» CANISIUS. cappa quam mihi aptissimam misistis, valde
animo meo placet. Veniente vero Angelberto forte
aliquid certius vobis remandare habemus. Vos animum
vestrum firmate in servitio Dei et in salute animae
vestrae. Viriliter domum aedificate vobis sempiternam
in coelis, ut paratam habeatis beatitudinem
cum Christo et sanctis ejus, quam plurimi verbis
optant, sed rebus non perficiunt. Tu vero labora diebus,
horis ac momentis, ut abundanter habeas quod
feliciter diligas.
</p><p>Credo te de orationibus
<br>@ <nobr><sub></sub></nobr> <em>Avae.</em> Haec illa fuisse videtur ancilla Dei, quae
libros Novi et Veteris Testamenti studiose describi
curaverat, qua de re Alcuinus illam laudat carmine
olim 204, nunc 5. Avae [<em>Al.,</em> Evae] sororis
nostrae fideliter facere. Sed ex mea petitione aliquid
superadde, quia mihi fidelis fuit. Et ubi plus fides
<nobr><sub></sub></nobr> innotescit, quam post mortem amici? Dic
<br>@ <nobr><sub></sub></nobr> <em>Columbae.</em> Cui cum Gisla ultimos duos libros Comment.
in Joan. Alcuinus inscripsit. Columbae,
ut memoriae confirmet quod accepit, donec veniat
qui superadjiciat. <em>Beati qui esuriunt et sitiunt justitiam,
quoniam ipsi saturabuntur</em> <strong>(Matth. V, 6)</strong>. Desiderium
vestrum impleat, et cor charitate illuminet,
qui venit mundum illuminare, et ignorantiae tenebras
de cordibus in eum expellere credentium. Vita
et salus, Christo donante, vos comitetur in aevum.
<br>@ <nobr><sub></sub></nobr> Mabill. 8 emendata alicubi ex cod. ms. Salisb.
<strong>(Froben. epist. 100.)</strong>
</p><h4>EPISTOLA CXXVIII.
AD GISLAM FILIAM CAROLI MAGNI.</h4>
<em>Dolet se ob infirmitatem non posse regis faciem videre,
et Gisilae frui colloquio;</em> quam ad virtutes
exhortatur.
<p>Charissimae in Christo
<br>@ <nobr><sub></sub></nobr> <em>Filiae.</em> Gislae tertiae Caroli Magni filiae ex Hildegarde,
ut scribit Eginhardus in Vita Caroli. MABILL.---Certe
Gislam Caroli sororem aetate jam provectiorem
<em>puellam haud appellasset Alcuinus.</em> filiae fidelis in charitate
<nobr><sub></sub></nobr> Pater perpetuae prosperitatis salutem [et caetera].
</p><p><nobr><sub></sub></nobr> Corporalis infirmitatis incommoda hoc maxime animum
contristant paternum, quod domini mei [David
et vestrae] dilectioni sic cito, sicut volui, praesentari
non potui. Credo tamen in ejus clementiam, qui allisos
solet erigere, et infirmos curare, quod meam adhuc
impleat voluntatem in videndo faciem Domini mei
[dilectissimi], vestraeque familiaritatis alloquio. Tu
vero, filia charissima, honestis misericordiae operibus,
vitae sanctitate ornare {150} memento dignitatem
tuam, ut magis probitas laudet conversionis quam species
auri fulgentis. Si quis diligentius consideret praecepta
divina, inveniet in illis [utrumque, et] laudis in
praesenti vita inter homines, et mercedis aeternae gloriae
apud Deum. Haec tu, nobilissima puella, diligentissime
discere et devotissime implere satage, ut digna efficiaris
<nobr><sub></sub></nobr> a Deo amari et ab hominibus laudari. Tunc
habet Flaccus omni laetitia gaudere, [et more senis
Entelli saltare], totisque viribus tripudiare.

</p><p>Moribus egregiis virtutum et vita coronis
<br>Floreat et vigeat, filia chara tibi.
<br>@ <nobr><sub></sub></nobr> Edit. Quercet. 23 ex ms. Quae ibidem ita inscribitur:
<em>De laude sapientiae et de vitae desiderio quietae.</em>
Principalis tamen illius scopus est significatio gaudii
sui et gratulatio ob reditum Caroli ex Italia post
adeptos imperii Romani fasces, qui reditus contigit
anno 801 post Pascha VII Kal. Maii. Post diem sancti
Joannis reversus est in Galliam. Annal. Franc. Tiliani.
<strong>(Froben. epist. 101.)</strong>
</p><h4>EPISTOLA CXXIX.
AD DOMNUM REGEM.
(Anno 801, circa finem Maii.)</h4>
<em>Gaudium suum ob reditum Caroli ex Italia significat,
cui cum muneribus obviam mittit Candidum.</em>
<p>Domino desiderantissimo et omni honore dignissimo
David patri patriae, Albinus matricularius praesentis
et futurae beatitudinis salutem.
</p><p>Benedictus Dominus Deus, et benedicta perpetua
illius misericordia super servos suos: pro quorum
<nobr><sub></sub></nobr> prosperitate et salute vos, dulcissime David, prospere
duxit et pacifice reduxit, conservavit, honoravit et
exaltavit; atque in omni loco adventus vestri lumen
justitiae, pietatisque ante faciem vestrae beatitudinis
splendescere fecit. Quatenus totius caligo iniquitatis,
nebula perversitatis, serenissimo sapientiae vestrae
splendore discuteretur. Beata gens cui divina clementia
tam pium et prudentem praevidebat rectorem.
Felix populus qui a sapiente et pio regitur principe;
sicut in illo Platonico legitur proverbio, dicentis:
Felicia esse regna, si philosophi, id est, amatores
sapientiae regnarent, vel reges philosophiae studerent:
quia nihil sapientiae in hoc mundo comparari
poterit. Haec est namque quae humilem exaltat, et
potentem gloriosum efficit, et in omni persona laudabilis
<nobr><sub></sub></nobr> existit; in qua decus est et pulchritudo vitae
<nobr><sub></sub></nobr> praesentis, nec non et gloria perpetuae beatitudinis:
quia solummodo vera est sapientia quae beatos et
aeternos efficiet dies. Haec enim vestram optimam sollicitudinem,
Domine mi David, semper amare et
praedicare agnoscebam; omnesque ad eam discendam
exhortari, imo et praemiis honoribusque sollicitare,
atque ex diversis mundi partibus amatores
illius vestrae bonae voluntati adjutores convocare studuistis.
Inter quos me etiam infimum ejusdem sanctae
sapientiae vernaculum, de ultimis Britanniae finibus
adsciscere curastis; atque utinam tam utilem in domo
Dei servulum, quam promptulum vestrae obedire voluntati!
Quia diligens diligebam in sacratissimo pectore
vestro, quod in me vos velle invenire intelligebam.
</p><p>Unde quotidie avida cordis intentione, suspensis in
<nobr><sub></sub></nobr> verba venientium auribus, sollicitus eram, quid mihi
nuntiarent de domino meo dulcissimo David: quando
domum rediret; quando patriam reverteretur. Tandem
aliquando, quamvis sero, vox optata concurrentium
desiderii mei insonuit auribus: Jam jamque
veniet; 
<br>@ <nobr><sub></sub></nobr> <em>Jam Alpes transivit.</em> «Ipse vero (Carolus) celebrato
natali sancti Joannis Baptistae apud Eporeiam
(<em>Ivrée, urbs Pedemontii</em>) Alpes transgressus in Galliam
reversus est.» Annal. Loiseliani ad ann. 801. jam Alpes transivit, quem tanto animi tui
fervore, o Albine, adesse optasti. Tum ego repetens
iterum atque iterum lacrymabili voce clamavi: O Domine
Jesu! quare non das mihi pennas aquilae? quare
non translationem Habacuc prophetae una die, vel
etiam hora concedis, ut amplectar et osculer vestigia
{151} illius charissimi mei, et super omne quod in
hoc mundo amari potest, dulcissimi oculos videam
clarissimos; verba audiam jucundissima? Vel quid
<nobr><sub></sub></nobr> tu inimica, tempore importuno, me opprimis, febris, et
non permittis me solita corporis mei alacritate fungi,
ut vel tarde fiat, quod cito non valet? Attamen hoc
adventus vestri gratissimo laetus nuntio, confestim
<br>@ <nobr><sub></sub></nobr> <em>Candidum.</em> Hic ille est Witso Alcuini discipulus,
quem Pezius perperam confundit cum altero Candido
Fuldensi monacho, de quo in Hist. Lit. Franciae
tom. V, pag. 10. CATELINOT. Candidum nostrum vestrae obviam sanctissimae dilectioni
dirigere studui, habens in manu munuscula,
gratia senioris, certus clientelli [<em>Forte, grata senioris
vestri clientelli</em>], et in ore necessarias magistri
voluntates, quem benignitas vestra, ut clementer audiat,
obsecro.
</p><p>Tempus est ut agnoscat infirmitas fragilitatem
suam, et tota se conferat in stabilitatem animae suae:
ut quamvis exterior homo annorum numero vel morborum
molestia conteratur, tamen renovetur desiderio
salutis aeternae interior de die in diem. Quod
<nobr><sub></sub></nobr> qualiter fieri debeat, mens mea vestrae pietatis exspectat
consilium. Nam si praeceps pugnantium
praesumptio saepe in periculum cadit, quanto magis
qui spiritale inire cogitat certamen, si consilio non
regitur prudenti, per vices incerta sudat victoria?
Quod ne fieret, sancta prohibuit Scriptura, dicens:
Omnia fac per consilium, postea non poenitebis
<strong>(Eccli. XXXII, 24)</strong>. Hoc optime sciens, mei ipsius
minus confidens dispositione vestrae prudentiae me
<nobr><sub></sub></nobr> subjicere consilio decrevi. Quia, ut vere fateor,
quidquid per Dei miserantis gratiam mihi vestra
pietatis providentia disposuit agendum, omnimodis
prospere mihi pervenisse probavi. Nam fere
<br>@ <nobr><sub></sub></nobr> <em>Ante hoc quinquennium.</em> Nempe anno 796. Ex
hoc loco igitur colligitur tempus initi ab Alcuino regiminis
monasterii sancti Martini. ante
hoc quinquennium saeculares occupationes, Deum
testor, non ficto corde declinare cogitavi. Sed vestrae
piae providentiae consilio, translatus sum in
servitium sancti Martini, fidei catholicae et ecclesiasticae
sanctioni, donante Deo, proficuum. Non recessit
tamen de corde prioris voluntatis affectus, sicut
transacto anno vestrae pietati jam praedixi.
</p><p>Haec omnia vestra consideret bonitas, et pia promissione
disponat, quia, ut praedixi, tota meae mentis
intentio ad bonitatis vestrae verissime respicit
consilium. Nec alio se quolibet [<em>Forte, alii se cuilibet</em>]
<nobr><sub></sub></nobr> credit; quia in te tota infirmitatis senectutisque
meae consolatio intendit. Inter fratres in ecclesia
sancti Martini Deo fideliter servientes vivere vel
requiescere, Deo miserante, sine ulla dubitatione
desidero; ejusdemque beatissimi pectoris [<em>Forte
protectoris</em>] vestri participem esse in vita aeterna
vestram dilectionem perpetualiter opto. Hocque
Deum assiduis precibus obsecro, ut praesens vita
excellentiae vestrae ejus sancti intercessionibus adjuvetur,
protegatur, et consistat; et post hanc aeterna
cum eodem beatitudine perfrui merearis, domine dilectissime
et desiderantissime David.
</p><p>{15