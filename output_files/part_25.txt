tus remissionem . . . ]
accipere nemo poterit. Habemus autem
exempla in sancta Scriptura de peccatis sanctorum,
et de poenitentia eorum et de remissione peccatorum
<nobr><sub></sub></nobr> illis a Deo data. Nemo igitur dubitet de Dei misericordia,
quamvis maximis involutus [esset] sceleribus;
nemo peccatum confiteri erubescat, cum David propheta,
multarum rex gentium, promissionibus de
Christo gloriosus [peccans] peccatum suum non
erubuit publice confiteri, et ad Domini poenitendo
confugere clementiam. Petrus trinam negationem
amarissimis abluit Iacrymis; publicanus poenitendo
justificatus recessit a templo; peccatrix femina sanctos
Domini pedes lacrymis [poenitendo] abluit, et
audire meruit, quia multum dilexit, multa illi dimittuntur
peccata <strong>(Luc. VII, 38)</strong>. Talibus roboratus
exemplis nemo de Dei misericordia desperet, nemo
sua quamvis sint ingentia, erubescat confiteri scelera,
nemo tardus sit lacrymis iniquitatem suam
<nobr><sub></sub></nobr> abluere, et quia omnes peccatores sumus, unusquisque
nostrum dicat cum Propheta:
</p><p>VERS. 3.---<em>Miserere mei, Deus, secundum magnam
misericordiam tuam.</em> Miserere, quia miser sum; miserere,
quia magna est misericordia tua. Nullus
nostrum cum Adam ad noxias confugiat excusationes,
sed aperte proferat quod inique se gessisse
agnoscit. Refugium faciat ad clementissimum Judicem,
praeveniat faciem ejus in confessione, ne experiatur
in futuro judicio iratum, si modo contempserit
eum misericordem. Misericordiae tempus est
omni homini modo poenitenti: in futuro vero judicio
tempus erit justitiae, ubi unicuique reddetur secundum
opera sua. Quis effari poterit quanta sit misericordia
[Dei] in homines, quae mundi Creatorem
<nobr><sub></sub></nobr> mortali induit carne, ut semper vivens in suo, pro
nostris peccatis mori posset ex nostro.
</p><p><em>Secundum multitudinem miserationum tuarum dele
iniquitatem meam.</em> O Domine! quamvis magna sit
iniquitas mea, tamen major est multitudo miserationis
tuae, in qua ut deleas, deprecor, iniquitates
meas, quas contra me scriptas [esse] horresco: ut
te miserante merear scribi in libro vitae tuae: quia
nemo ibi scribitur, nisi cujus hic omnes iniquitates
delentur.
</p><p>VERS. 4.---<em>Amplius lava me ab injustitia mea et a
delicto meo munda me.</em> Munere misericordiae tuae lava
me, Domine, ab injustitiae meae maculis: nec solum
lava, sed etiam munda [<em>Ms.,</em> emunda], ne quid sordidum
remaneat in vita mea. Sordidare me potui,
<nobr><sub></sub></nobr> sed emundare nequeo, nisi tu Domine Jesu sancti
sanguinis tui aspersione mundum me facias.
</p><p>VERS. 5.---<em>Quoniam iniquitatem meam ego cognosco,
et delictum meum contra me est semper.</em>
Nostrum est peccata nostra cognoscere [<em>Ms.,</em> agnoscere],
et humiliter confiteri. Dei est non imputare
nobis, sed misericorditer ignoscere. Plurimi scire sua
peccata possunt, sed soli illi bene ea agnoscere probantur,
qui illa videntur propria exsecratione damnare.
Perfecta enim poenitentia est futura cavere
pecata et lugere praeterita. {352} Addit autem
David: <em>Et delictum meum contra me est semper.</em> Delictum
nostrum contra nos ponimus, vel coram nobis
semper habemus, quando in memoria illud jugiter
tenemus ad supplicandum pro eo, donec vincatur a
<nobr><sub></sub></nobr> nobis mortique detur sempiternae; ne iterum nos
debellare valeat, sicut pridem fecit. Nam toties peccata
respicimus, quoties commissa deploramus.
</p><p>VERS. 6.---<em>Tibi soli peccavi et malum coram te feci.</em>
[Soli Deo se] peccasse confitetur, quia Rex potens
alium non metuit ultorem peccati sui. Et ut majus
iniquitatis scelus ostenderet, adjunxit: <em>malum coram
te feci.</em> Dum enim ubique te praesentem sciebam,
[cur] in praesentia tanti Judicis non metuebam peccare?
<nobr><sub></sub></nobr> In quo dementiam suam arguit, qui non expavit
tanto Judice praesente peccare. Sequitur: <em>Ut
justificeris in sermonibus tuis et vincas cum judicaris.</em>
Sermones Domini merito justificari dicuntur, quoniam
sine dubio semper ejus dicta complentur: in
cujus conspectu non justificabitur omnis vivens. Idcirco
omni homini dicendum est: <em>Non intres in judicium
cum servo tuo</em> <strong>(Psal. CXLII, 2)</strong>. Dominus
bellator noster atrocissimum hostem humani generis
judicatus vicit, et mundum damnatus absolvit. Praevidens
ergo [in spiritu propheta (<em>Edit.,</em> in spiritus
prophetia)] non nisi in sanguine Christi peccata redimi
posse, laudat justitiam ejus, qua diabolum damnavit;
et misericordiam, qua mundum redemit. Proinde
non solum praesens sui ipsius peccatum, sed parentum
<nobr><sub></sub></nobr> suorum, in quibus ipse conceptus est et natus,
confitetur dicens:
</p><p>VERS. 7.---<em>Ecce in iniquitatibus conceptus sum et
in delictis concepit </em>[Ms., <em>peccatis peperit</em>] me mater
mea. Quis me potest ex immundo semine conceptum
mundum facere, nisi tu Deus solus, qui sine peccato
es? Quid mirum est autem, si fecerim, in quibus
me peccatorem confiteor, qui jam ex originali
peccato in iniquitatibus scio me esse conceptum?
qui ante peccata contraxi, quam vitae principia haberem?
O Domine Jesu, quibus misericordiam tuam
laudibus efferimus, quas tibi gratiarum actiones
dignas exsolvere possumus, qui nos de hujus chirographi
debito in sanguine tuo liberasti, delens in
cruce nostras peccatorum cautiones, quae contra
<nobr><sub></sub></nobr> nos a primis parentibus conscriptae sunt nostris?
</p><p>VERS. 8.---<em>Ecce enim veritatem dilexisti, incerta
et occulta sapientiae tuae manifestasti mihi.</em> Sicut superiori
versu per commune delictum probavit quod
nemo peccatis redderetur exemptus [<em>Ms.,</em> exceptus];
sic iterum in confitendo peccata veritatem dixit,
quam plus Dominus Deus, ac super omnia sacrificia
requirit. Non enim Deus delectatur poenis nostris,
sed confessionem quaerit erroris. <em>Incerta</em> ergo <em>et occulta
sapientiae tuae manifestasti mihi;</em> nimirum ea
quae Deus [illi] in Filii sui manifestatione revelavit.
Primum ut agnoscerem habere eum filium; deinde,
ut ipsum nossem ex meo semine in carnis assumptione
venturum, eumque praedicarem, et resurrectionis
<nobr><sub></sub></nobr> gloriam nuntiarem
<br>@ <nobr><sub></sub></nobr> In codd. mss. priora ita leguntur: «Primum, ut
agnosceret habere eum filium; deinde ut ipsum
nosset, ex quo semine in carnis assumptione venturus
esset, ut passionis quoque figuram praediceret,
et resurrectionis gloriam nuntiaret: et deinde non
<nobr><sub></sub></nobr> se, dicit, debuisse peccare, cum talia meruisset agnoscere.». Sequitur:
</p><p>VERS. 9.---<em>Asperges me hyssopo et mundabor;</em>
lavabis me, et super nivem dealbabor. Sicut enim
hyssopus [<em>Ms.,</em> hyssopum terrenum . . . . . aptum] terrena
curandis pulmonibus apta est, ut avertat inflationem:
ita coelesti quis respersus hyssopo, id est
humilitate cordis, ab omni superbiae malignitate
purgatur. Lavabis ergo me et super nivem dealbabor,
cumque peccata mea phoenicio sint similia, quasi
nix dealbabuntur
<br>@ <nobr><sub></sub></nobr> In codd. mss. «Ut quia peccata mea phoenicio
sunt similia, quasi nix dealbentur.». Super nivem autem album de
<nobr><sub></sub></nobr> corporibus nihil potest inveniri. Sed ideo super nivem
dixit, quia spiritalis anima longe supra corpora
mundata resplendet. Humilitas Christi solvit [<em>Ms.,</em>
salvavit] peccata nostra, humillimae herbae hyssopo
bene comparata: quae, sicut et haec a corporibus,
ab animis nostris inflationem tollit superbiae.
</p><p>VERS. 10.---<em>Auditui meo dabis gaudium et laetitiam,
et exsultabunt ossa humiliata.</em> Auditui datum
est gaudium, quando dixit ei Nathan, dimissum est
peccatum tuum <strong>(II Reg. XII, 13)</strong>. Gaudium pertinet
ad absolutionem, laetitia ad perpetua praemia possidenda.
{353} <em>Et</em> exsultabunt, inquit, <em>ossa humiliata,
virtutes, quae prius fuerant peccato humiliatae.</em> Vel:
aeternitatis spes [<em>Ms.,</em> aeternitas spei meae], quae me
peccante humiliata fuerat, te indulgente exsultat.
</p><p><nobr><sub></sub></nobr> VERS. 11.---<em>Averte faciem tuam a peccatis meis, et
omnes iniquitates meas dele.</em> Ne mea peccata sic accipias
[<em>Ms.,</em> aspicias], ut revertantur ad memoriam
tuam. Averte faciem tuam; ac si dicat, ne videas,
ne recorderis illa. <em>Et omnes iniquitates meas dele,
praeteritas, praesentes et futuras.</em>
</p><p>VERS. 12.---<em>Cor mundum crea in me, Deus, et spiritum
rectum innova in visceribus meis.</em> Petit Propheta
mundum cor sibi creari, id est restaurari, [ut
Deum videat]: ita et unusquisque debet facere. [<em>Cor
mundum crea in me Deus, propterea rogabat, ut mundus
fieret a peccato.</em>] <em>Et spiritum rectum innova in visceribus
meis, quo </em>[te] recte confitear; vel spiritum
rectum ad videndum et discernendum, sicut antea
rectus fuit in me, innova, quia vetus factus est pro
<nobr><sub></sub></nobr> peccato. Innovari postulat per gratiam, et addit, <em>in
visceribus meis, unde noverat adulterii detestabile
crimen exiisse.</em> Utrisque enim partibus remedium
petebat, quoniam de utroque peccaverat.
</p><p>VERS. 13.---<em>Ne projicias me a facie tua, et Spiritum
sanctum tuum ne auferas a me.</em> Ne projicias me, ne
sicut Cain exsul a te efficiar. Projicitur a facie, qui a
patre contemnitur. Sciebat enim ab illius facie sanitatem
mentis, et lumen venire sapientiae, et credebat
se inimico tradi, si a vultu Domini judicaretur
expelli. Deinde vero spiritum prophetiae petit sibi non
auferri, quem pretiosum supra cuncta rex habuit.
</p><p>VERS. 14.---<em>Redde mihi laetitiam salutaris tui, illam
scilicet Christi tui exsultationem, quam in eo habui
priusquam peccaverim.</em> Salutare Dei Patris Christus
<nobr><sub></sub></nobr> est, ac si dicat, sicut ante praevidebam per Spiritum
sanctum eum in carne venisse, et modo sic faciam.
<em>Et spiritu principali confirma me, ut ipsa in me vitia
non principentur </em>[<em>Ms.,</em> Ut ipse in me, non vitia principentur].
Confirma me [dixit] ne iterum peccem, ne
a te animae mutabilitate discedam. Hic sancta Trinitas
intelligenda est: in spiritu principali Pater; [in
spiritu] Spiritus sanctus; in spiritu recto Filius.
</p><p>VERS. 15.---<em>Docebo iniquos vias tuas, et impii ad te
convertentur.</em> Docebo, inquam, illos, ut declinantes a
viis pravis et poenitentiam agentes misericordiam
consequantur, sicut ego a te misericordiam consecutus
sum: hoc est, proponam me ipsum, ut meum
exemplum alii imitentur.
</p><p><nobr><sub></sub></nobr> VERS. 16.---<em>Libera me de sanguinibus, Deus, Deus
salutis meae, et exaltabit lingua mea justitiam tuam.</em>
Liberari se petit Propheta de sanguinibus, id est,
carnalibus delictis, ut jam desineret in ista fragilitate
peccare. Sanguis enim pro corpore humano ponitur,
quia inter caeteros humores ejus ipse potior
videtur existere. Quod vero ait, <em>Deus salutis meae,
significat Dominum Salvatorem, per quem salus pie
credentibus datur.</em> Addidit etiam, <em>exaltabit lingua
mea justitiam tuam, id est, si me liberaveris de sanguinibus,
quod intelligitur de peccatis, laudem tuam
lingua mea juste loquetur, vel praedicabit lingua mea
mandata tua.</em>
</p><p>VERS. 17.---<em>Domine, labia mea aperies, et os meum
annuntiabit laudem tuam.</em> Labia Prophetae, quae clausa
<nobr><sub></sub></nobr> fuerant conditione peccati, beneficio absolutionis
aperienda pronuntiantur. Os autem dicitur et cordis
arcanum, unde efficitur laus divina. Merito ergo,
post absolutionem peccati, et labia sua aperienda
esse pronuntiat, et os suum dicit annuntiare posse
praeconia et laudem ejus qua recreatus est.
</p><p>VERS. 18.---<em>Quoniam si voluisses sacrificium, dedissem
utique;</em> holocaustis non delectaberis. Significat
hic Propheta ritus sacrorum per immolationes
pecudum, qui erant in adventu Domini respuendi.
Unde constat Prophetam sic ad Deum tota mente
translatum, ut non se sacrificiis quae illo tempore
gerebantur, crederet expiandum, sed illa magis oblatione,
qua dicit consequenter [<em>Ms.,</em> inferius]:
</p><p>VERS. 19.---<em>Sacrificium Deo spiritus contribulatus:</em>
<nobr><sub></sub></nobr> cor contritum et humiliatum Deus non despicies. Quasi
dicat, o homo, si peccaveris, noli extrinsecus pecus
quod mactes inquirere: habes intus quod occidas.
Postquam enim dixit quae sacrificia Deus respuit, nunc
dicit illa quae poscit. Istud enim damus sacrificium
Deo, spiritum scilicet superbiae, confessionis humilitate
mactatum, {354} unde non sanguis egreditur,
sed lacrymarum fluenta decurrunt. [Sequitur: <em>Cor
contritum et humiliatum Deus non spernit</em>]. Cor contritum
vocat poenitentiae laboribus vehementer afflictum.
<em>Humiliatum, Deo scilicet, ut quod ante fuerat
elatione superbum, foret pia confessione devotum.</em>
[<em>Non spernit</em>]: constat enim tales oblationes Deum
non spernere, sicut illa cognoscitur priora sacrificia
respuisse.
</p><p><nobr><sub></sub></nobr> VERS. 20.---<em>Benigne fac, Domine, in bona voluntate
tua Sion, ut aedificentur muri Jerusalem.</em> Sion
specula interpretatur, significatque Ecclesiam, quam
sanctus Propheta toto orbe terrarum aedificari postulat.
Jerusalem visio pacis interpretatur. <em>Aedificentur</em>
ergo <em>muri Jerusalem, id est, monumenta construantur
immortalitatis nostrae in fide </em>[et spe] et charitate.
</p><p>VERS. 21.---<em>Tunc acceptabis sacrificium justitiae,
oblationes et holocausta, tunc imponent super altare
tuum vitulos.</em> Patri dicitur: <em>Tunc acceptabis sacrificium
justitiae, id est, Filii gloriosissimam passionem,
qui se sacrificium pro omnibus obtulit, ut salutem
mundus, quam suis operibus non merebatur, acciperet.</em>
<nobr><sub></sub></nobr> Quod vero ait, <em>oblationes et holocausta, ad fideles
etiam pertinet Christianos, qui erant post adventum
Domini credituri, significatque immolanda corda hominum
viventium, non membra pecudum mortuarum.</em>
<em>Tunc imponent super altare tuum vitulos, sacerdotes
scilicet, quando Ecclesia catholica fuerit Domini
passione constructa.</em> Vitulos quippe posuit pro innocentibus
adultis, quorum aetas prima est, et a jugo
peccati cervix probatur aliena. Aut illos praedicatores
Evangelii promittit, quorum imaginem in vituli figura
Lucas [evangelista] suscepit: nisi forte magis
illos [<em>Ms.,</em> sive illos magis] vitulos debemus intelligere,
qui animas suas in hostiam suavitatis sacris
altaribus obtulerunt.
</p><p>Nos quoque famuli tui, Domine Jesu, supplices deprecamur,
<nobr><sub></sub></nobr> ut pietatis consilio magnis facinoribus
nostris immensam misericordiam largiaris, nosque
per cordis contritionem humiliatos in mactando vitia,
jugulando delicta, dignum et acceptabile praepares
holocaustum. Amen.
</p><p>PSALMUS CI.
</p><p>VERS. 1.---Psalmi [hujus] titulus: <em>Oratio pauperis
eum afflixerit, et coram Domino effuderit precem
suam.</em> Vox est affligentis et gementis pauperis in hoc
psalmo, et miserias suas piissimo judici cum magna
humilitate offerentis, sicut in titulo Psalmi praescribitur,
quo ab oratione, quae ad Deum [clamore valido]
dirigitur, incipit pauper iste, ita dicens:
</p><p>VERS. 2.---<em>Domine, exaudi orationem meam et clamor
meus ad te veniat </em>[Ms., <em>perveniat</em>]. Haec enim
<nobr><sub></sub></nobr> vox est poenitentis, Deique clementiam pro peccatis
suis deprecantis, ac primo omnium ut exaudiatur
postulantis: quod magnae spei est in orationibus credere,
se posse a Deo exaudiri. Ideo omnis penitus
humiliet seipsum, et humiliato contritoque corde clamet
ad Dominum: quia, sicut in alio dicitur psalmo,
<em>cor contritum Deus non spernit.</em> Oratio est suavis
animi, cum compunctione cordis [deprecatio; clamor
est vocis prolata, cum intentione cordis] confessio.
Primo autem posuit orationem, nunc adjecit clamorem,
ut studia supplicationis crevisse cognosceres,
cujus orationem in clamorem maximum prorupisse
intelligeres. Hunc vero modum sanctae orationis servandum
devotissimus Christianus intelligat, ut [idipsum]
cogitatione prosequatur [quod verbis effudit
<nobr><sub></sub></nobr> (<em>Edit.,</em> ut ipsum cogitatione prosequatur; et cum
verba effundit)]: Ipsum respiciat mente, cui supplicat;
omnes superfluas cogitationes excludat, quae ab
inimico ingeruntur, ut efficax oratio ex cordis claritate
perveniat ad Deum, sicut Apostolus ait: <em>Orabo
spiritu, orabo et mente;</em> psallam spiritu, psallam et
mente <strong>(I Cor. XIV, 15)</strong>. Tunc enim a Deo accepta est
oratio canentis, si pura mens idem gerit, quod explicat
ore.
</p><p>VERS. 3.---<em>Ne avertas factem tuam a me, in quacunque
die tribulor.</em> Facies Domini pro misericordia
Dei dicitur, quam iste pauper, gemens et poenitens
a se non averti deprecatur. <em>In quacunque die tribulor.</em>
Quaelibet se tentatio [<em>Ms.,</em> tribulatio] apprehendat,
<nobr><sub></sub></nobr> postulat auxilium in omni angustia divinum.
Ideo subsequenter ait: <em>Inclina</em> {355} <em>ad me aurem
tuam, id est, benignum praebe auditum.</em> In quacunque
die invocavero te, id est, in die tribulationis
meae. Dies tribulationis et tentationis haec vita est,
in qua velociter se iste poenitens exaudiri deprecatur,
ne morte praeveniente indignus sit exaudiri. Quia in
hac vita tempus est misericordiae, in futura vero judicii,
dum reddet Deus unicuique secundum opera
sua.
</p><p>VERS. 4.---<em>Quia defecerunt sicut fumus dies mei.</em>
Sicut fumus veniente vento in auras dispergitur, ita
[omnis] superbia hujus vitae morte praeveniente [<em>Ms.,</em>
veniente] evanescit. Qui hodie extollitur, cras non
erit: quod iste poenitens agnoscens, miseriarum suarum
<nobr><sub></sub></nobr> dies plangit, fumo esse similes.
</p><p>VERS. 5.---<em>Percussus sum ut fenum, et aruit cor
meum.</em> Venit iste poenitens ad flebilem narrationem
miseriarum humanae fragilitatis (quae ut fenum cito
decidit, ubi aliquo casu arefacta fuerit) ut festinanter
divinae remedium misericordiae acciperet, dum
miseriam suam pio medico non taceret. Qui in mandatis
Domini proficit, feno [viridi et florenti aequabitur,
peccator vero arescenti feno] comparabitur.
<em>Quia oblitus sum comedere </em>[Ms., <em>manducare</em>] panem
meum. Panis enim nobis vitae est praeceptorum Domini
observatio, quem peccator obliviscitur edere,
dum iniquitatibus vel peccatis se suis obligaverit.
Hic enim exprimitur natura peccantium, quia [<em>Ms.,</em>
qua] dum delictum appetitur, contemplatio Domini
<nobr><sub></sub></nobr> non habetur.
</p><p>VERS. 6.---<em>A voce gemitus mei adhaeserunt ossa
mea carni meae.</em> Dignum est gemere eum qui perdit
justitiam, ut lucrum acquirat, vel peccato cuilibet se
subjiciat. <em>Adhaeserunt,</em> inquit, <em>ossa mea carni meae,
id est, fortitudo mea carnalibus desideriis, quae militant
adversus animam </em>[meam], in qua fortitudo debet
esse regendi et comprimendi illicitos carnis
motus.
</p><p>VERS. 7, 8.---<em>Similis factus sum pelicano in solitudine,
sicut nycticorax in domicilio.</em> Vigilavi et factus
sum sicut passer solitarius in tecto. Tria genera
avium posuit, et tria loca habitationis illarum, per
quae diversa nobis poenitentium genera demonstrantur.
Pelicanus est avis Aegyptiaca, naturali macie
<nobr><sub></sub></nobr> semper affecta, solitudinibus se delectans; sicut in
crebris jejuniis poenitentes esse convenit. Per hoc
ergo avium genus pulcherrime significantur eremitae,
qui hominum consortio derelicto, [timore Domini
commoti] se multa afflictione discruciant. Nycticorax
Latino vocabulo noctis corvus dici potest, amans tenebras,
non lucem; quem sibi escas noctibus quaerere
constat: ita poenitens debet nocturno tempore
escas animae sollicita curiositate perquirere, licet
communi conversatione in domicilio multorum habitare
videatur. <em>Vigilavi et factus sum sicut passer solitarius
in tecto.</em> Passer avis est acutissima, quae in
tectis hahitare solet, humana gaudens vicinitate:
huic merito comparatur, qui diabolicae calliditatis
<nobr><sub></sub></nobr> fraudes fugiens, vigiliis et orationibus, et poenitentiae
lacrymis intra sancta Ecclesiae septa se munire festinat.
</p><p>VERS. 9.---<em>Tota die exprobrabant mihi inimici mei,
et qui laudabant me, adversum me jurabant.</em> Ore laudabant,
et corde insidias praeparabant. Laudabant,
ut deciperent; praedicabant, ut subverterent: et hoc
a diabolo, qui si publicis peccatis servum Christi
subvertere non poterit, opprobriis et reprehensionibus
circumhabitantium a via veritatis eum deterrere
nititur. Sunt plurimi bona facere erubescentes, ne
dissimiles sint multitudini mala [<em>Ms.,</em> male] facientium.
Hoc quoque peccatum poenitens iste commisisse
fatetur [<em>Ms.,</em> profitetur].
</p><p>VERS. 10.---<em>Quia cinerem tanquam panem manducabam,</em>
<nobr><sub></sub></nobr> et potum meum cum fletu miscebam. Poenitentis,
hujusque saeculi despicientis convivia lugens
iste exprimit: quia per hujusmodi convivium pervenire
se sperant ad mensam Domini. Quapropter,
o peccator, noli desperare de indulgentia peccatorum,
<em>In quacunque die fuerit conversus peccator, vita
vivet, et non morietur.</em> Sed <em>noli tardare converti ad Dominum.</em>
Indulgentia tibi convertenti a peccatis certa
est, sed crastinus dies tibi incertus est. Hodie convertere,
ne forte cras moriaris. Si male vixisti heri,
bene vive jam hodie, memor illius de quo Veritas
ait: <em>Stulte hac nocte morieris</em> <strong>(Luc. XII, 20)</strong>. Corrige
te, ut in corpore Christi hanc vocem habere valeas:
<em>Quoniam cinerem tanquam panem manducabam, etc.</em>
</p><p>{356} VERS. 11.---<em>A facie irae indignationis tuae,</em>
<nobr><sub></sub></nobr> quia elevans allisisti me. Exponit isthic gemendo,
cur se tanta afflictione in poenitentia fatiget: quia
scilicet cum ira et indignatione Dei nascimur, quae
peccatis supervenientibus gravior efficitur, ideo addit:
<em>Quia elevans allisisti me.</em> Elevatus est homo honore
imaginis Dei et libero arbitrio nobilitatus: sed
hoc male usus allisus est et dejectus in hanc convallem
lacrymarum.
</p><p>VERS. 12.---<em>Dies mei sicut umbra declinaverunt:</em>
et ego sicut fenum arui. Quia homo a Deo declinavit,
declinavit ab eo dies felicitatis ejus: qui fuit lux in
Domino, umbra factus est in peccato; et flos vitae illius
sicut fenum aruit: nec unquam reviresceret, nisi
sanguine Christi irrigaretur.
</p><p>VERS. 13.---<em>Tu autem, Domine, in aeternum permanes,</em>
<nobr><sub></sub></nobr> et memoriale tuum in generatione et generationem.
Qui se usque ad cinerem poenitendo dejecit pro
peccatis suis, Deum laudando in beneficiis suis se
erexit dicens: me arescente tu permanes in aeternum;
quapropter optime ab adventu Domini salutis
suae, et laudis divinae fecit initium, per quem mundum
noverat esse salvandum. Memoriale autem hic
dictum est salutare promissum de Domini incarnatione
venturi [<em>Ms.,</em> venturum], quod nulla oblivione
delebitur.
</p><p>VERS. 14.---<em>Tu autem, Domine, exsurgens misereberis
Sion, quia tempus miserendi ejus, quia venit tempus.</em>
Quasi diceret: Quid tardas de salute Sion? Sion vero
mons est, ubi templum Domini est [significans Ecclesiam
<nobr><sub></sub></nobr> optantium adventum Domini. Subjunxit] <em>quia
venit tempus miserendi ejus:</em> hoc est, tempus de quo
Apostolus ait: <em>postquam venit plenitudo temporis, misit
Deus Filium suum</em> <strong>(Gal. IV, 4)</strong>. Sciendum est vero,
quod poenitens iste non sui solius tantum causam
agit, verum etiam totius humani generis optat salutem,
quae nisi adveniente Filio Dei fieri non potuit.
</p><p>VERS. 15.---<em>Quoniam placuerunt servis tuis lapides
ejus, et terrae ejus miserebuntur.</em> Videndum est, quam
proprie verba rebus aptentur. Lapides dixit beneplacitos,
qui sunt apostoli et martyres, praecipuique veritatis
praedicatores in Sion, id est, in Ecclesia. Terra
autem peccatores significat, quibus in sanguine
salutaris [<em>Ms.,</em> Salvatoris] nostri misertus est Deus.
Lapides Domino miserante [dicuntur, qui] solidi
<nobr><sub></sub></nobr> sunt in aedificatione Domini et firmitate sua securi.
Terra autem per misericordiam munda erit, ut digna
sit in aedificatione Domini poni.
</p><p>VERS. 16.---<em>Et timebunt gentes nomen tuum, Domine,
et omnes reges terrae gloriam tuam.</em> Quos superiore
versu terram nominavit, eosdem hic gentes
appellat terrenis actibus invigilantes. Reges sunt,
quicunque seipsos bene regunt, aliisque praeesse bonis
exemplis, vel verbis praedicationis norunt: qui
magnum nomen Christi Dei, servis suis, quos superius
lapides appellavit, praedicantibus gloriam ejus,
timent.
</p><p>VERS. 17.---<em>Quoniam aedificavit Dominus Sion, et
videbitur in gloria sua.</em> Ideo timebunt Dominum omnes
gentes, et reges spiritales gloriam ejus formidabunt,
<nobr><sub></sub></nobr> quia aedificata est a Domino Sion, mater scilicet
Ecclesia, de vivis lapidibus constructa, in qua
salus [<em>Ms.,</em> laus] sine fine permanet. Qui vero nunc
visus est in humilitate, ipse videbitur, confirmata et
constructa civitate sua [<em>Ms.,</em> consummata structura
civitatis suae], in gloria sua; cum venerit in majestate
Patris et sanctorum angelorum, discernere inter
agnos et haedos.
</p><p>VERS. 18.---<em>Respexit in orationem pauperum et
non sprevit precem eorum.</em> Veniente Salvatore nostro
in mundum, tunc exauditae sunt preces hujus pauperis,
quae saepius [ante] recitatae sunt in conspectu divinae
pietatis. Iste pauper unus est, et multi sunt;
unus in charitate, multi in latitudine totius orbis,
quibus est una fides, unum baptisma, unus Deus.
</p><p><nobr><sub></sub></nobr> VERS. 19.---<em>Scribantur haec in generatione altera,
et populus qui creabitur, laudabit Dominum.</em> Scripta
sunt haec prophetarum dicta, quae modo leguntur in
generatione altera. Illa fuit prima generatio, in qua
haec Scriptura edita est, quam nunc legit in ista generatione
sequenti populus, quia creabitur a Domino
de multitudine gentium, laudans [Dominum] in
veritate lucis, non in figuris umbrarum.
</p><p>{357} VERS. 20.---<em>Quoniam prospexit de excelso
sancto suo, Dominus de coelo in terram aspexit.</em> De coelo
Dominus per unicum Filium suum prospexit in terram
miseriae nostrae <strong>(Vers. 21)</strong>. <em>Ut audiret </em>[sicut sequens
versus ostendit] <em>gemitus compeditorum, humani
scilicet generis,</em> quod diaboli vinculis in primo parente
<nobr><sub></sub></nobr> ligatum est, mortique perpetuae perditionis addictum:
hoc de coelo prospiciens Dominus venit solvere
vinctos et vivificare interemptos.
</p><p>VERS. 22.---<em>Ut annuntietur in Sion nomen Domini,
et laus ejus in Jerusalem.</em> Quia <em>de Sion, ut ait propheta,</em>
<em>exibit lex et verbum Domini de Jerusalem</em> <strong>(Isai.
II, 3)</strong>. Ibi quippe primum praedicatum est per apostolos
nomen Domini; sic (<em>Ms.,</em> sicut) legitur in Actibus
apostolorum, multitudinem credentium ibi
esse; et ipsum Dominum praecepisse in Evangelio
constat, praedicare apostolos poenitentiam et remissionem
omnium peccatorum in omnes gentes, incipientes
primo ab Jerusalem <strong>(Luc. XXIV, 47, 53)</strong>. De
quibus paulo post ait Evangelista: <em>Et erant semper
in templo laudantes et benedicentes Dominum.</em>
</p><p><nobr><sub></sub></nobr> VERS. 23.---<em>In conveniendo populos in unum, et
regna ut serviant Domino.</em> Ad hoc enim gemitus pauperum
exauditus est, scilicet ut conveniens populus in
unum laudes Domini personaret. In eo, quod ait,
<em>populos in unum, virtus catholicae unitatis signatur,
quia omnes unum sumus in Christo:</em> veluti ipse Dominus
Patri pro suis supplicans ait, <em>ut sint unum
in nobis.</em> Et regna ut serviant Domino. Ista servitus
Domini vera libertas est hominis, per quod servitium
Dei in tantam [gloriam] exaltata est Ecclesia,
ut etiam regna serviant illi, quae etiam ante persequebantur
eam.
</p><p>VERS. 24.---<em>Respondit ei in via virtutis suae.</em> Quis?
Cui respondit? Populus Christianus Deo suo, Ecclesia
Christo capiti suo. Quid respondit? ut faciat quae
<nobr><sub></sub></nobr> jubet qui se redemit. Ubi respondit? in via scilicet
virtutis suae. Quae est via virtutis suae, nisi Christus
qui ait: <em>Ego sum via et veritas et vita, sine quo nihil
possumus in bonis operibus respondisse praeceptis
Domini?</em> <em>Paucitatem dierum meorum nuntia mihi.</em>
Vox [est] Ecclesiae de fine mundi per apostolos Dominum
deprecantis [<em>Ms.,</em> interrogantis] qui dixerunt:
<em>Dic nobis quando haec erunt, et quod signum adventus
tui et consummationis saeculi</em> <strong>(Matth. XXIV, 3)</strong>? Qui
respondit: Primum praedicabitur hoc Evangelium
in toto mundo; et caetera quae ibi leguntur de signis
consummationis saeculi. Quod tempus paucitatem nominat
dierum iste poenitens, qui [<em>Ms.,</em> quia] ab initio
mundi usque in finem totum tempus in comparationem
aeternitatis, quasi unum et parvissimum computat
<nobr><sub></sub></nobr> [<em>Ms.,</em> computatur] momentum. Optat iste poenitens
[cito] pervenire ad aeternae beatitudinis felicitatem;
sicut evangelicus semper servus jubetur esse
paratus.
</p><p>VERS. 25.---<em>Ne revoces me in dimidio dierum meorum;</em>
in saeculum saeculi anni tui. Aeternitatem iste pauper
desiderans non vult revocari ad medios vitae suae
dies, id est, ad juventutis annos, in quibus maxime
fervore carnis peccare solent homines. Ad hos dies
non cupit regredi, ut ad aeternos Domini annos, qui
mutabiles non sunt, pervenire mereatur, ubi varietas
temporum non erit, sed stabilis quaedam semperque
eadem [quae est] vita permanet mutationi non obnoxia.
[In quo haec sunt, hujus saeculi] saeculum est,
<nobr><sub></sub></nobr> [vel] generatio hujus generationis, quae in Evangelio
designatur, ubi Dominus ait: <em>In regeneratione, cum
sederit Filius </em>[hominis] in sede majestatis suae <strong>(Matth.
XIX, 28)</strong>.
</p><p>VERS. 26.---<em>In initio tu, Domine, terram fundasti,
et opera manuum tuarum sunt coeli.</em> Hoc est, quod
in capite sanctarum Scripturarum legitur: <em>In principio
creavit Deus coelum et terram.</em> Hoc ideo ait iste
laudator Domini, ut intelligeretur nos eumdem habere
Redemptorem [quem creatorem]. Qui vero
initio coelum et terram creavit, sine initio esse
manifestum est. Opera manuum tuarum sunt coeli,
id est, virtute Dei et sapientia facta sunt omnia
[<em>Ms.,</em> id est, virtutes tuae, quia per verbum Dei, id
est, virtutem Dei, sapientiam Dei facta sunt omnia].
</p><p><nobr><sub></sub></nobr> VERS. 27.---<em>Ipsi</em> peribunt, id est, <em>coelum et terra,
sicut in Evangelio legitur, </em>[<em>transibunt</em>], verba autem
mea non transibunt. Tu autem permanes; et omnes
sicut vestimentum veterascent. Solum Dominum [<em>Ms.,</em>
Deum] immutabilem esse declarat, dum omnia sicut
vestimenta veterascent. Carnis vero humanae fragilitatem
hic videtur ostendere. Ipsum enim veterascit,
quod more vestis [morte] consumitur. {358}
<em>Sicut opertorium </em>[Ms., <em>coopertorium</em>] mutabis eos,
et mutabuntur. Fortassis coelum intelligitur coopertorium
terrae esse, quod in melius mutandum esse
alia Scriptura designat, ubi dicitur: <em>Et erit coelum
novum et terra nova</em> <strong>(Isai. LXV, 17)</strong>?
</p><p>VERS. 28.---<em>Tu autem idem ipse es et anni tui
non deficient.</em> Omnia esse mutabilia praeter solum
<nobr><sub></sub></nobr> creatorem designat, qui semper idem est quod est, et
anni aeternitatis illius nunquam deficient. Non quod
in Deo anni intelligendi sint, ut unus veniat et alter
transeat, sed aeternitas illius, quae semper eadem est,
annorum nomine designatur.
</p><p>VERS. 29.---<em>Filii servorum tuorum inhabitabunt
ibi, id est, habitabunt annos aeternitatis </em>[sancti]
sanctorum patrum filii, prophetarum scilicet et apostolorum
vel doctorum Ecclesiae. Nec aestimandum
est ibi non esse patres, ubi filii futuri sunt: quod si
filii ibi, quanto magis et patres? Si discipulus bonus
[quanto magis] et magister, melior discipulo? <em>Et
semen eorum in saeculum saeculi dirigetur.</em> Quorum
semen, nisi doctorum sanctorum [<em>Edit.,</em> suorum],
qui in aeterna dirigentur beatitudine? Qui rectam
<nobr><sub></sub></nobr> hic tenuerunt viam, beatitudinis [<em>Ms.,</em> rectitudinis]
praemia ibi possidebunt. Ideo non tardet quisque
peccator poenitentiam agere, quatenus ad hujus
praemii gloriam pervenire mereatur. Recordetur jugiter
primam Dominicae praedicationis vocem, qua
dictum est: <em>Poenitentiam agite, appropinquabit enim
regnum coelorum</em> <strong>(Matth. III, 2)</strong>. Amen.
</p><p>PSALMUS CXXIX.
</p><p>Psalmus iste inter canticos Graduum undecimus
est, qui numerus quamdam diminutionem perfectionis
demonstrat; sed sextus est in ordine poenitentiae,
quem numerum, id est sex, suis partibus constat
esse perfectum: in quo ipse creator condidit
omnia, ut ostenderet omnia esse perfecta quae
<nobr><sub></sub></nobr> creavit. Iste vero poenitens per poenitentiae lacrymas
ad perfectionem indulgentiae pervenire nititur, dicens:
</p><p>VERS. 1.---<em>De profundis clamavi ad te, Domine.</em> De
profundis, id est, nimietate peccatorum, de quibus
non est alia salus illi, nisi ad Dominum clamare et in
ejus sperare clementiam. Ideo postulat suum exaudiri
clamorem, quam de profundo peccatorum eructavit
dicens:
</p><p>VERS. 2.---<em>Domine, exaudi vocem meam.</em> Ipsi enim
sunt Altissimo viciniores, qui de sanctae humilitatis
visceribus eruperunt, se confitentes esse peccatores,
et de profundo clamasse iniquitatis dicentes: <em>Fiant
aures tuae intendentes in orationem servi tui.</em> Quis est
qui clamat? peccator scilicet. Unde clamat? etiam de
<nobr><sub></sub></nobr> profundo. Quo jam profundo, nisi peccatorum?
Qua spe clamat? [Quia] qui venit solvere peccata,
dedit spem etiam in profundo posito peccatori clamandi,
veniamque sperandi. Quid vero iste clamet
peccator, audiamus.
</p><p>VERS. 3.---<em>Si iniquitatem </em>[Ms., <em>iniquitates</em>] observaveris,
Domine, Domine, quis sustinebit? Ecce apparuit
[<em>Ms.,</em> aperuit], de quo profundo clamaret. Clamat
sub fluctibus, quasi in profundo demersus iniquitatum
suarum, accusans seipsum in cogitationibus,
verbis et factis: intelligens totam vitam humanam
tentationibus subjacere. Sequitur in qua spe
clamaret, dicens:
</p><p>VERS. 4, 5.---<em>Quia apud te propitiatio est.</em> Quae
est ista propitiatio, nisi sanguis Christi, sanguis innocens,
<nobr><sub></sub></nobr> qui effusus est in propitiationem peccatorum
nostrorum? Ergo, o Domine, apud te est propitiatio
quae me excitat ad te clamare: quia si judex tantum,
et non propitiator fieri voluisses, observares
iniquitates nostras, et nemo sustineret. <em>Et propter
legem tuam sustinui te, Domine.</em> Exspectavi te, Domine,
qui mihi in lege promissus fuisti: quae me
lex reum fecit, et compulit me ad te clamare, qui
es legislator et Redemptor sub lege factus Filius
hominis. <em>Sustinuit anima mea verbum tuum.</em> Quod
verbum? quod <em>erat in principio apud Deum.</em> Hoc verbum
exspectavi ut caro fieret et liberaret animam
meam, in quo suscepimus remissionem peccatorum
et promissionem regni coelorum. In quo verbo speraverunt
<nobr><sub></sub></nobr> prophetae: quod verbum apostoli tractaverunt
et viderunt: in quo verbo beati sunt etiam
credentes, quamvis ipsum carnaliter non vidissent.
In hoc verbo [<em>Ms.,</em> verbum] omnes animae sanctorum
sperant.
</p><p>{359} VERS. 6.---<em>A custodia matutina usque ad
noctem speret Israel in Domino.</em> Custodia matutina
est manifestata resurrectio Domini Salvatoris, quando
[<em>Edit.,</em> quoniam] sepulcrum custodientibus Judaeis,
resumpti corporis veritate, resurrexit. <em>Usque ad noctem,
id est, usque ad terminum hujus saeculi in hac
spe nobis vivendum est, ut modo resurgamus in
anima, et in novissimo die resurgamus in corpore.</em>
Qui vero a morte animae modo resurgit per verbum,
Filii [<em>Ms.</em> filium] Dei, tunc feliciter resurget in carne
<nobr><sub></sub></nobr> per Verbum Dei Filium hominis. In hac enim [<em>Ms.,</em>
vero] promissione speret Israel in Domino. Spe enim
salvi facti sumus. Quod nunc spei dulcedine habemus,
tunc rei veritate tenebimus. Noli tu, Israel, id
est, vir videns Deum, dubitare de hac promissionis
felicitate.
</p><p>VERS. 7.---<em>Quia apud Dominum misericordia et
copiosa apud eum redemptio.</em> [Quia] quamvis peccator
peccatorum mole prematur, adest misericordia
Dei in Christo, qui sine peccato venit, ut peccata solveret.
Apud quem copiosa est redemptio, quia ubi
abundavit peccatum, superabundavit gratia.
</p><p>VERS. 8.---<em>Ipse est qui redemit Israel ab omnibus
iniquitatibus suis </em>[Ms., <em>ejus</em>]. Ideo tu peccator noli
cessare: clama [<em>Ms.,</em> clamare] de profundo, expelle
<nobr><sub></sub></nobr> a te omnem desperationem; dic, dic: <em>si iniquitatem
observaveris, Domine, Domine, quis sustinebit? Observa
illum, exspecta illum propter legem ipsius,
quam legem tibi dedit in oratione, qua deprecaris
pro peccatis tuis dicens:</em> <em>Dimitte nobis debita nostra,
sicut et nos dimittimus debitoribus nostris.</em> Spera te
resurrecturum, et te futurum omni modo sine peccato,
quoniam ille surrexit, qui primus fuit sine peccato.
Noli dicere: Non sum dignus misericordia illius
propter peccata; cogita apud eum multam esse redemptionem,
qui seipsum tradidit, ut te redimeret.
Liberatus per poenitentiam, noli iterum ligari per
peccatum. Servi Domino quasi filius, non quasi
servus: quia omnis qui facit peccatum, servus
est peccati. Servus autem non manet in domo, filius
<nobr><sub></sub></nobr> autem manet apud Patrem suum in aeterna beatitudine.
Amen.
</p><p>PSALMUS CXLII.
</p><p>Titulus psalmi: <em>Psalmus ipsi David, quando eum
filius suus persequebatur.</em> In Libris Regum hanc historiam
legimus, quomodo Absalon patrem suum David
expulit de regno. Sed alius est David vere manu
fortis: in bello fortis, qui percussit hostem superbissimum,
Dominus noster Jesus Christus. Agnoscendus
est itaque David iste, quem persequebatur
filius suus Judas tradens eum in mortem; habebat
enim filios, de quibus dicebat: <em>Non possunt filii
sponsi lugere, quandiu sponsus est cum eis, veniet autem
dies quando sponsus auferetur ab eis,</em> tunc lugebunt
<nobr><sub></sub></nobr> <strong>(Matth. IX, 15)</strong>. Lugendum est animis peccantium,
si sponsus auferatur ab eis propter peccata:
et primo omnium poscendum, ut exaudiatur oratio
eorum; deinde ne inducantur in judicium; postremo
ut eripiantur ab inimicis suis, quorum potestati a
semetipsis traditi sunt propter peccata sua.
</p><p>VERS. 1.---<em>Domine, exaudi orationem meam, auribus
percipe obsecrationem meam.</em> Hoc est exaudi,
quod et percipe auribus. Repetitio magna est deprecantis
intentio: humilitas lacrymarum, absolutio [<em>Ms.,</em>
ablutio] est peccatorum. <em>In veritate tua exaudi me
in tua justitia.</em> Commendatio gratiae est, ne unusquisque
nostrum justitiam suam esse putet, qua liberatur:
sed justitia Dei est, quam ut habeat, Deus dedit.
In tua enim, dicimus [<em>Ms.,</em> dicamus] justitia,
<nobr><sub></sub></nobr> exaudi me. Ad me enim unum cum respicio, nihil
aliud in me nisi peccatum invenio. Tota liberatio
mea, tua est justitia. Unde sequitur:
</p><p>VERS. 2.---<em>Et non intres in judicium cum servo
tuo.</em> Noli ergo mecum intrare in judicium, Domine,
quantumlibet mihi rectus videar. Producis tu de
thesauris tuis [<em>Ms.,</em> thesauro tuo] regulam aequitatis:
judicas me secundum meam justitiam, et pravus
invenior. Quare? <em>Quia non justificabitur in conspectu
tuo omnis vivens.</em> Omne genus humanum significat
originali peccato obnoxium. Ideo nullus, nisi
gratia liberatus tua, justificari poterit. Quod si nullus
justificabitur, de radice vitiata natus, quanto
magis ego [proprio] peccatorum meorum pondere
oppressus?
</p><p><nobr><sub></sub></nobr> {360} VERS. 3.---<em>Quia persecutus est inimicus animam
meam.</em> Judas animam Christi, diabolus animam
meam peccatorum persuasione persecutus est, atque
<em>humiliavit in terram vitam meam, dum terrenis contagiis
aspersit animam meam, et vitiorum pulvere
sordidavit eam.</em> <em>Collocavit me in obscuris sicut mortuos
saeculi.</em> [Collocavit me inimicus in tenebris peccatorum,
sicut mortuos saeculi. Mortui sunt saeculi]
qui in peccatis suis moriuntur, retributionem
[<em>Ms.,</em> mercedem] recipientes iniquitatis suae,
ideo.
</p><p>VERS. 4.---<em>Et anxiatus est in me spiritus meus, in
me turbatum est cor meum.</em> Anxiatus est in me per
poenitentiam spiritus meus, et totum cor meum pro
scelerum enormitate meorum conturbatum est, timens,
<nobr><sub></sub></nobr> ne cum saeculi mortuis damnet me judex
justus.
</p><p>VERS. 5.---<em>Memor fui dierum antiquorum.</em> Dies
antiqui sunt, in quibus secundum veterem hominem
vivebam in peccatis, quorum memoria me torquet.
<em>Meditatus sum in omnibus operibus tuis, in factis manuum
tuarum meditabar.</em> Vidi, inspexi omnia opera
tua, quia nihil boni in nobis esse potest, nisi tua operante
gratia fiat, qui nos fecisti. Haec intentius considerans
quid feci? scilicet
</p><p>VERS. 6.---<em>Expandi manus meas ad te, anima mea
sicut terra sine aqua tibi.</em> Expandi manus meas in
orationibus: et in sanctae crucis solatio, in qua Salvatoris
mei manus expansae sunt, orabo. Sequitur
comparatio, in qua dicit poenitens, sic animam suam
<nobr><sub></sub></nobr> desiderare Deum, quemadmodum terra sitiens pluvias
exspectat, ut fructus germinet desiderabiles.
<em>Sine aqua tibi.</em> O Deus! tibi sit anima mea irrigata,
et a te irrigata, ut tibi faciat fructum.
</p><p>VERS. 7.---<em>Velociter exaudi me, Domine, quia defecit
spiritus meus.</em> Velociter deficiet spiritus animalis,
et revertetur caro in terram suam, et non agnoscet
amplius locum ejus. Quia semel nascitur homo,
et semel renascitur; semel moritur, et semel resuscitabitur;
ideo, Domine, miserere dum est <em>tempus
miserendi, et tempus acceptabile et dies salutis.</em> Scio
citissime venire diem, in qua judicabor secundum
opera mea. Miserere nunc, Domine Jesu, ut miserearis
tunc in judicio. <em>Non avertas faciem tuam a me;</em>
<nobr><sub></sub></nobr> quia si averteris faciem misericordiae tuae a me; <em>ero
similis descendentibus in lacum.</em> Lacum vero inferiorem
locum inferni designat, ubi impii perpetua torquentur
angustia, de quo [nemo] liberabitur, nisi
gratia Dei praeveniente tempus judicii. Potest quoque
lacus intelligi profunditas peccatorum, ad quam
si peccator venerit, contemnet salutem desperando
animae suae; a qua liberari se, sicut ab infernali,
iste poenitens deprecatur, et subjungit:
</p><p>VERS. 8.---<em>Auditam fac mihi mane misericordiam
tuam, Domine, quia in te speravi.</em> Ecce in nocte sum,
sed in te sperabo, donec nocturna transeat iniquitas,
et mane miserationes tuae quasi aurora lucis veniant
mihi. <em>Notam fac mihi viam in qua ambulem.</em> Id est
notam fac mihi viam praeceptorum tuorum, ut ambulem
<nobr><sub></sub></nobr> in ea; illuminatus ab eo, <em>qui illuminat omnem
hominem venientem in hunc mundum.</em> Quia in te speravi,
Domine. Certa confitentis est consolatio, spes
in bonitate salvantis Domini.
</p><p>VERS. 9.---<em>Eripe me de inimicis meis, Domine, ad
te confugi.</em> Qui [sunt] inimici, nisi daemones, nisi
saeculi ambitiones, nisi carnalia desideria? quibus relictis
ad te confugi, non a te, sicut Adam ad umbras
post meridiem felicitatis. Non habeo, ad
quem faciam confugium, nisi ad te Domine Deus meus.
</p><p>VERS. 10.---<em>Doce me facere voluntatem tuam.</em>
Quia voluntas tua mea est salus, qui vis omnes homines
salvos fieri et neminem perire. <em>Quia tu es Deus
meus.</em> Quia tu es totum bonum meum, tota salus mea.
Dominum quaeram propter redemptionem; patronum
<nobr><sub></sub></nobr> quaero propter libertatem [<em>Ms.,</em> liberationem]. Tu es
Deus meus, tu creasti me; per alium recreari nequeo,
nisi per te, per quem creatus sum. Creasti me per
Verbum Deum, manens [<em>Ms.,</em> manentem] apud te:
recreas me per Verbum carnem factum propter
nos. <em>Spiritus tuus bonus deducet me in terram rectam.</em>
Quia spiritus meus malus deduxit me in terram
perversam, spiritus tuus bonus deducat me in
terram rectam. Spiritus tuus bonus semper est,
meus vero semper malus, nisi per tuum efficiatur
bonus.
</p><p>{361} VERS. 11.---<em>Propter nomen tuum, Domine,
vivificabis me in aequitate tua.</em> Sic [<em>Ms.,</em> Hic] clementissima
Dei gratia commendatur, cujus miseratione
in nomine Salvatoris, non nostris meritis vivificati
<nobr><sub></sub></nobr> sumus. <em>Educes de tribulatione animam meam.</em>
Educentur de tribulatione, tanquam de carceribus,
animae sanctae, quando a tentationibus inimici liberabuntur,
et ad requiem pervenient, ubi nulla erit
ultra tribulatio tentantis inimici. Ita finis vitae praesentis,
terminus est laboris sanctorum.
</p><p>VERS. 12.---<em>Quoniam disperdet Deus inimicos eorum,
et perdet omnes qui tribulant animas servorum
suorum.</em> Hic enim tribulantur justi, ibi vero in requie
beatitudinis gloriabuntur et consolabuntur [omnes]
persecutionem pro Christi nomine patientes,
dicente ipsa Veritate: <em>Beati qui persecutionem patiuntur
propter justitiam, quoniam ipsorum est regnum
coelorum</em> <strong>(Matth. V, 10)</strong>, in saecula saeculorum. Amen.
</p><p>
</p><h3>MAGISTRI ALBINI FLACCI ALCUINI EXPOSITIO IN PSALMUM CXVIII.</h3> 
<p>PRAEFATIO. <nobr><sub></sub></nobr> 
</p><p>Centesimus decimus octavus psalmus magnum in
se mysterium continet: sed quoniam continentur in
eo lex, mandata, justificationes, testimonia, judicia,
qua utique inter se distent, discernere necesse est.
<em>Lex ergo est, quae per Moysen data est.</em> In Christo
spiritaliter debet intelligi, quia Apostolus, cum illam
sanctam vocet, umbram tamen eam futurorum
esse describit. <em>Mandata sunt, in quibus praeceptorum
Dominicorum custodia deputatur, juxta illud:</em>
<em>Non occides, non moechaberis, et reliqua.</em> <em>Justificationes
sunt, quibus Deus per suam dilectionem et
proximi, zizania odii ab hominum corde jubet evelli.</em>
<em>Testimonia sunt, in quorum praesentia nobis observationum
sanctarum ordo committitur:</em> sicut Moyses
<nobr><sub></sub></nobr> coelum et terram invocat testes, et Paulus ad
Timotheum, Testificor tibi, inquit, in conspectu
Dei viventis et in conspectu electorum angelorum
ejus, et reliqua. <strong>(I Tim. V, 21.)</strong> <em>Judicia autem sunt,
cum aut justus splendidis honorabitur meritis, aut
aeternis damnabuntur </em>[<em>Ms.,</em> justos honorabit . . . damnabit]
suppliciis transgressores. Viae [enim] sunt
apostoli ac prophetae, per quos venitur ad veram vitam
[<em>Ms.,</em> viam], quae est Christus. Totus hic psalmus
est scriptus secundum ordinem litterarum,
ita ut ab una littera octo versus incipiant, et rursum
a sequenti octo alii compleantur, et hoc similiter
ad finem usque texitur.
</p><p>Ab exordio suo magnus psalmus iste, charissimi,
exhortatur nos ad beatitudinem, quam nemo est qui
<nobr><sub></sub></nobr> non expetat [<em>Edit.,</em> exspectat]. Quis enim unquam
vel potest, vel potuit, vel poterit inveniri, qui nolit
esse beatus? Quid igitur exhortatione opus est ad
eam rem, quam sua sponte appetit animus humanus?
Nam profecto qui exhortatur, id agit ut excitetur
voluntas ejus cum quo agit [ad illud] propter
quod exhortationis adhibetur alloquium. Ut quid
ergo nobiscum agitur ut velimus quod nolle non
possumus, nisi quia omnes quidem beatitudinem
concupiscunt, sed quonam modo ad eam perveniatur
nesciunt? Ideoque haec [<em>Ms.,</em> hoc] docet iste,
qui dicit:
</p><p>ALEPH, ID EST DOCTRINA.
</p><p>VERS. 1.---<em>Beati immaculati in via,</em> qui ambulant
<nobr><sub></sub></nobr> in lege Domini. Beati esse non possunt nisi immaculati;
immaculati autem non sunt, nisi qui in via
ambulant: via vero non est, nisi lex Domini. Quaerens
ergo beatitudinem, immaculatus in via sit, et
in lege Domini, quae beatorum via est, ambulet:
non sit otiosus, sit sine macula, hoc est, sine mortali
crimine. Sed tamen discretionem facit inter maculam
et maculam. Quia si sine minutis esse non
possumus, vel in majora incidere non debemus [<em>Ms.,</em>
debeamus]. Beati ergo immaculati in via, qui ambulant
{362} in lege Domini: in via [in Christo
(<em>Edit.,</em> in via Christi)] ut ipse ait: Ego sum via et
<nobr><sub></sub></nobr> veritas. <em>Qui ambulant in lege Domini, hoc est, in
mandatis ejus.</em>
</p><p>VERS. 2.---<em>Beati qui scrutantur testimonia ejus,
in toto corde exquirunt eum.</em> Ut intelligant cum peccaverint,
se coram testibus deliquisse: [ait autem,
qui] in toto corde exquirunt eum, et non leviter,
neque segniter.
</p><p>VERS. 3.---<em>Non enim qui operantur iniquitatem, in
viis ejus ambulaverunt.</em> Viae enim apostoli sunt et
prophetae, per quos venitur ad illam vitam [<em>Ms.,</em>
viam], qui dixit: <em>Ego sum via et veritas et vita</em>
 <strong>(Joan. XIV, 6)</strong>, sicut jam diximus. In hac enim via
non incedunt impii, quia Satanae viam sequuntur.
</p><p>VERS. 4.---<em>Tu mandasti mandata tua custodiri nimis.</em>
Non tepido corde, neque dissoluto animo, sed
<nobr><sub></sub></nobr> fortiter et attente nos sua mandata edocet custodire.
<em>Nimis</em> posuit pro <em>valde.</em> Valde itaque praecepit
hoc Deus, et valde oportet Dei custodire mandata.
</p><p>VERS. 5.---<em>Utinam dirigantur viae meae, ad custodiendas
justificationes tuas.</em> Nisi enim ab ipso Domino
dirigantur viae nostrae, ad ejus custodiendas
justificationes infirmi erimus, propter fragilitatem
carnis. Dedisti, inquit, mandatum et custodire illud
praecepisti; sed utinam praebeas auxilium, ut possim
facere, te jubente, quod faciendum didici te docente.
</p><p>VERS. 6.---<em>Tunc non confundar cum perspexero in
omnibus mandatis tuis.</em> Cum, inquit, directae fuerint
viae meae per gratiam tuam, tunc inspectione mandatorum
tuorum non confundar, dum respicio in
<nobr><sub></sub></nobr> omnia mandata tua. Non enim alia praetermittere
et alia observare, sed omnia aequaliter custodire oportet,
ne in futuro judicio confundamur.
</p><p>VERS. 7.---<em>Confitebor tibi, Domine, in directione
cordis, in eo quod didici judicia justitiae tuae.</em> Confitebor
si directum fuerit iter meum et cor meum:
te praedicabo, Domine, te laudabo, et tui esse operis
hoc confitebor.
</p><p>VERS. 8.---<em>Justificationes tuas custodiam, non me
derelinquas usquequaque.</em> Hoc est, faciam quod jubes,
si me adjuveris usquequaque. Ac si aperte diceret,
a bono opere errare me non sinas, ne dum
amitto ordinem bene vivendi, rectitudinem perdam
loquendi. Hoc petit ne penitus deseratur, sed ita potius,
ut ab eo nunquam et nusquam divinum abscedat
<nobr><sub></sub></nobr> auxilium.
</p><p>VERS. 9.---<em>In quo corrigit junior viam suam? in
custodiendo sermones tuos.</em> Interrogatio est, in quo
junior viam suam corrigat; et respondetur, quod
correctio haec sit, ut Dei verba custodiat. Juvenem
enim dixit omnem hominem qui, vetusto peccati homine
deposito, fit novus [<em>Ms.,</em> qui de veteris peccati
homine fiat novus] in Christo.
</p><p>VERS. 10.---<em>In toto corde meo exquisivi te, ne repellas
me a mandatis tuis.</em> Fecisti, inquit, ut toto corde
meo exquirerem te; fac ut in mandatis tuis maneam:
quae ut mihi possibilia sint adjuva me, et noli me
<nobr><sub></sub></nobr> ab eis repellere, id est, noli mihi auxilium tuum subtrahere.
</p><p>VERS. 11.---<em>In corde meo abscondi eloquia tua, ut
non peccem tibi.</em> Continuo divinum quaesivit auxilium,
ne in corde ejus Dei eloquia sine fructu absconderentur,
nisi opera justitiae sequerentur. Cum enim hoc
dixisset, adjunxit:
</p><p>VERS. 12.---<em>Benedictus es, Domine, doce me justificationes
tuas.</em> Ut quid enim dicit, doce me justificationes
tuas, nisi quia eas vult faciendo discere,
non loquendo, vel memoria retinendo tantummodo?
</p><p>VERS. 13.---<em>In labiis meis pronuntiavi omnia judicia
oris tui.</em> Nihil, inquit, judiciorum tuorum tacui,
sed omnia prorsus in labiis meis enuntiavi, ea scilicet,
quae mihi ore tuo, id est, eloquiorum tuorum
<nobr><sub></sub></nobr> praedicatione dixisti.
</p><p>VERS. 14.---<em>In via testimoniorum tuorum delectatus
sum, sicut in omnibus divitiis.</em> Via testimoniorum
Dei Christus est, in quo sunt omnes thesauri sapientiae
et scientiae absconditi. In hac ergo via quasi in
omnibus divitiis delectatur, qui vadit per illam.
Multa erga nos sunt testimonia divinae dilectionis impleta,
non dubium quin exspectentur implenda [<em>Ms.,</em>
non dubitat, quae exspectantur, implenda].
</p><p>VERS. 15.---<em>In mandatis tuis </em>[Ms., add. <em>me</em>] exercebor,
et considerabo vias tuas. Exercitatio assiduitas
operis est: et iste nisi exercitatus in mandatis
Dei fuisset, non poterat considerare vias ejus, id est
apostolicas propheticasque doctrinas.
</p><p><nobr><sub></sub></nobr> {363} VERS. 16.---<em>In justificationibus tuis meditabor:</em>
non obliviscar sermones tuos. Ea meditor,
in his exerceor, ut illa oblivioni non tradens, possim
ea integre perfecteque complere.
</p><p>GIMEL VOX.
</p><p>VERS. 17.---<em>Retribue servo tuo, vivifica me:</em> et custodiam
sermones tuos. Quatuor enim sunt retributiones:
aut mala pro malis retribuuntur, sicut Deus
ignem aeternum retributurus est impiis. Aut bona
pro bonis, sicut regnum aeternum retributurus est
justis. Aut bona pro malis, sicut Christus per gratiam
justificat impium. Aut mala pro bonis, sicut
Judaei per malitiam persecuti sunt Christum. Harum
quatuor retributionum duae priores pertinent ad
<nobr><sub></sub></nobr> justitiam, ut retribuantur mala pro malis, bona pro
bonis. Tertia pertinet ad misericordiam, ut retribuantur
bona pro malis. Quartam autem Deus nescit
[<em>Ms.,</em> Quarta vero non pertinet ad Christum], nulli
enim malum pro bono retribuit. Haec autem, quam
tertio loco posui, primitus necessaria est: nisi enim
Deus retribueret bona pro malis, nullo modo essent,
quibus retribueret bona pro bonis. Sciens ergo verba
Dei non posse custodiri per obedientiam, nisi videantur
per intelligentiam, hoc quoque orationi addit
et dicit:
</p><p>VERS. 18.---<em>Revela oculos meos et considerabo mirabilia
de lege tua.</em> Da, inquit, mihi intellectum, quo
possim mirabilia tuae legis inspicere, et virtutem praeceptorum
tuorum videre.
</p><p><nobr><sub></sub></nobr> VERS. 19.---<em>Incola ego sum in terra:</em> non abscondas
a me mandata tua. Ibi quisque est peregrinus,
ubi absens a patria sua. Iste ergo, qui supernae Hierusalem
civis ascriptus est, peregrinum se confitetur
[<em>Ms.,</em> profitetur] in terra, quia certus est de haereditate
promissa. Sed quia tentatio est vita humana
super terram, petit ne in tempore tribulationis et
incolatus sui abscondantur ab eo mandata Dei.
</p><p>VERS. 20.---<em>Concupivit anima mea desiderare justificationes
tuas in omni tempore.</em> Ut sive manducem,
sive bibam, sive aliud quid faciam, ea semper desiderem,
mediter, apprehendam. Tu enim me justificas,
tua me facit gratia justum, et bonum mihi est
semper hoc desiderare, et in hoc tuo praesidio delectari.
Alioquin justus non ero, si defuerit mihi gratia
<nobr><sub></sub></nobr> tua, aut inflaverit me superbia.
</p><p>VERS. 21.---<em>Increpasti superbos, maledicti qui declinant
a mandatis tuis.</em> Increpatio haec intelligenda
est, quam primi hominum genitores sua transgressione
meruerunt, declinantes a mandato Dei per superbiam,
qua concupierunt, non quod Deus diligendum
praecepit, sed quod diabolus invidendo persuasit.
Omnis itaque superbus huic increpationi subjectus
est, sive haereditario merito, sive voluntatis arbitrio.
Superbi enim declinant a mandatis Dei. Aliud
est quippe mandata ejus per infirmitatem vel ignorantiam
non implere, aliud ab eis per superbiam
declinare. Tunc omnes impii plenam accipient maledictionem,
cum audierint: Ite, maledicti, in ignem
aeternum.
</p><p><nobr><sub></sub></nobr> VERS. 22.---<em>Aufer a me opprobrium et contemptum,
quia testimonia tua exquisivi.</em> Non otiose nec
somnolenter, sed strenue vigilanterque sancti testimonia
divina exquisierunt, ut talia paterentur; ut
est praeceptum Domini: <em>Beati qui persecutionem patiuntur
propter justitiam, etc.</em> <strong>(Matth. V, 10)</strong>. Sed
haec oratio pro persecutoribus funditur non irrogando
ultionem poenae, sed ut, dum conversi fuerint
ad Dominum, martyribus tollatur opprobrium, quando
et illi ipsam religionem coluerint.
</p><p>VERS. 23.---<em>Etenim sederunt principes et adversum
me loquebantur, servus autem tuus exercebatur
in justificationibus tuis.</em> Quod in hoc versiculo Propheta
in se loquitur, futurum in apostolis reliquisque
martyribus videt, qui multa coram regibus et
<nobr><sub></sub></nobr> praesidibus, Domino hoc etiam pronuntiante, perpessi
sunt, qui licet sint diversis poenis affecti usque
ad sectionem cervicum, tamen semper se in Dei
exercuerunt justificationibus.
</p><p>VERS. 24.---<em>Nam et testimonia tua meditatio mea
est, et consilium meum justificationes tuae sunt.</em> Sic
ergo exercebatur servus Christi, ut contra persequentes
[delectatio testimoniorum] decertaret. Consilium
persequentium principum fuit inventos martyres
perdere; consilium patientium martyrum fuit,
inimicos perditos invenire. Reddebant illi mala pro
bonis, isti bona pro malis. Quid ergo mirum, si isti
occidendo defecerunt, illi moriendo [vicerunt (<em>Edit.,</em>
vivificaverunt).]
</p><p>DALETH. <nobr><sub></sub></nobr> 
</p><p>{364} VERS. 25.---<em>Adhaesit pavimento anima mea,
vivifica me secundum verbum tuum.</em> Corpori mortali
animam conjunctam intelligo; ideo ne delictum
invalescat, a te peto vivificari, sciens quoniam concupiscentia
carnis mortem operatur.
</p><p>VERS. 26.---<em>Vias meas enuntiavi et exaudisti me,
doce me justificationes tuas.</em> Vias vocat actus humanos:
Sine dubio actui ipso viae nomen imponit. Vias
peccati mei confessus sum et remisisti; nunc doctrinam
indulge, qua me justificationes tuas edoceas
[<em>Ms.,</em> qua in justificationibus edocear].
</p><p>VERS. 27.---<em>Viam justificationum tuarum instrue
me, et exercebor in mirabilibus tuis.</em> Merito cohors
sancta justificationum viam intelligere quaerebat,
<nobr><sub></sub></nobr> quae vias suas, id est peccata, prodiderat: quia nisi
illas damnemus, ad istam pervenire non possumus.
Instrue me ad intellectum, id est pertinentem ad beatam
vitam: et exercebor in mirabilibus tuis; utique
sensu et prudentia, ut Vetus Testamentum ad spiritalem
trahat intellectum. Mirabilia vocat ipsas,
quas superius vocat, justificationes.
</p><p>VERS. 28.---<em>Dormitavit anima mea prae taedio:</em>
confirma me in verbis tuis. In hujus habitaculi mortalis
statione prae taedio imbecillitatis corporeae confirma
me in verbis tuis, ut ablato peccati somno instanter
in his vigilem.
</p><p>VERS. 29.---<em>Viam iniquitatis amove a me et in lege
tua miserere mei.</em> Ad illam contemplationem veritatis
evectus petit, quod in isto saeculo necessarium
<nobr><sub></sub></nobr> fuit, ut via iniquitatis, hoc est diaboli [<em>Ms.,</em> diabolus]
ab ejus infestationibus tolleretur. Et in lege tua
miserere mei; apud te enim lex haec instituta est,
ut semper miserearis.
</p><p>VERS. 30.---<em>Viam veritatis elegi, judicia tua non
sum oblitus.</em> Viam veritatis elegi, ubi currerem; judicia
tua non sum oblitus, ut currerem. Viam veritatis
elegi Christum Filium Dei, quem praevidens venturum
in mundum audio dicentem: <em>Ego sum via, veritas
et vita.</em> Judicia tua non sum oblitus; illa judicia
quae in Evangeliis proferens ait: Hoc est judicium,
<em>ut omnis qui credit in Filium hominis, habeat
vitam aeternam.</em>
</p><p>VERS. 31.---<em>Adhaesi testimoniis tuis, Domine, noli
me confundere.</em> Et quia his adhaerens anteriorum
<nobr><sub></sub></nobr> facinorum indulgentiam merui, quaeso ne me patiaris
de te ratione peccati confundi.
</p><p>VERS. 32.---<em>Viam mandatorum tuorum cucurri,
cum dilatasti cor meum.</em> Cordis dilatatio veritatis est
dilectio, quod Dei munere fit, ut ei non timore poenae,
sed amore justitiae serviatur, cum charitas Dei diffunditur
in cordibus nostris per Spiritum sanctum, qui
datus est nobis. Ideo ergo [iste (<em>Edit.,</em> istam)] viam
mandatorum Dei cucurrit, quia cor ejus Dominus
dilatavit.
</p><p>VERS. 33.---<em>Legem pone mihi, Domine, viam justificationum
tuarum, et exquiram eam semper.</em> Hic iterum
plebs procedit beata, in qua sibi legem petit
<nobr><sub></sub></nobr> constitui acquisitam
<br>@ Codd. mss.: «Ad quintam litteram plebs protulit beata, in qua sibi legem petit constitui.». Prius jam dixit: Et in lege
tua miserere mei, hoc est, in Veteri Testamento.
Nunc autem novam legem [cupit] sibi poni, veniente
scilicet Domino Christo in carne, ut Christianorum
fides firmaretur. Jugiter se [eam] dixit exquirere;
illud enim exquiritur, quod magnis precibus postulatur
indesinenter.
</p><p>VERS. 34.---<em>Da mihi intellectum et scrutabor legem
tuam et custodiam illam in toto corde meo.</em> Ecclesia
rogat ut intelligat discretionem inter bonum
et malum, inter vitam et mortem, inter litteram et
sensum. Ut intelligam, et praedicem, et opere impleam,
et custodiam illam in toto corde meo, id est,
ex tota dilectione. Quam pulchro ordine dixit? Prius
petit, ut lex ei poneretur, hoc est, Novum Testamentum;
<nobr><sub></sub></nobr> deinde, ut legis ipsius intentionem cognoscere
meruisset, quatenus eam tota integritate cordis
servaret.
</p><p>VERS. 35.---<em>Deduc me in semita mandatorum tuorum,
quia ipsam volui.</em> Semita minor est quam via,
hoc est arcta et angusta via, hoc est altiora mandata,
quae ducunt ad vitam. Mandata ista Novi Testamenti
debemus accipere, ubi se perduci magnopere
precabatur. Ipsam volui, hoc est Novi Testamenti
gratiam divinam, per quam se ad coelorum
regna noverat pervenire.
</p><p>{365} VERS. 36.---<em>Inclina cor meum in testimonia tua,
et non in avaritiam, dicit Ecclesia, id est in humilitate,
ut illud:</em> <em>Discite a me quia mitis sum et humilis corde</em>
<nobr><sub></sub></nobr> <strong>(Matth. XI, 29)</strong>. Testimoniis quippe suis agit nobiscum
Deus, ut eum gratis colamus, quod impedit
avaritia, radix omnium malorum. Ergo non habeamus
inclinatum cor in avaritiam: non colamus Dominum,
nisi propter Dominum, ut sui cultus ipse
sit merces.
</p><p>VERS. 37.---<em>Averte oculos meos, ne videant vanitatem,
in via tua vivifica me.</em> Averte oculos meos, id
est sensus meos, ne videant vanitatem, id est defectionem.
Ac si dicat, in ista vanitate, quod est
defectio, non habeam oculos meos, id est sensus
meos, defixos, sed, inquit, in via tua vivifica me, hoc
est in temetipso [<em>Edit.</em> temetipsum] vel in tuis mandatis
vivifica me in anima.
</p><p>VERS. 38.---<em>Statue servo tuo eloquium tuum in timore</em>
<nobr><sub></sub></nobr> tuo. Stabile fit eloquium Domini in corde nostro, cum
fit quod eodem jubetur eloquio; et avellitur, cum contrarium
opus agitur. Petit ergo servus Dei, ut in eo
confirmetur obedientia perseverans, qua [<em>Ms.,</em> quae]
de statu suo || nullo malae actionis moveatur impulsu:
Quod per spiritum et timorem fit castum, quo
cavetur ne offendatur charitas, non quo metuitur
[<em>Ms.,</em> metuatur] ne damnetur impietas.
</p><p>VERS. 39.---<em>Amputa opprobrium meum quod suspicatus
sum, quia judicia tua jucunda.</em> In sententia ista
maximum [vitium (<em>Edit.,</em> exemplum)] humanitatis exponitur.
Multi enim in opprobrium cadunt aliter quam
habeat veritas suspicando: quam culpam rogat a se
<nobr><sub></sub></nobr> amputari. Suspicio enim saepissime probatur incerta,
quae viro non convenit Christiano. Haec ergo suspicio
ducit ad opprobrium, quod ex peccato nascitur. Merito
sibi jucundum Domini dicebat esse decretum,
per quod se et requiem reperisse noverat, et coronam
perpetuam.
</p><p>VERS. 40.---<em>Ecce concupivi mandata tua, in aequitate
tua vivifica me.</em> Fecisti me, inquit, cupidum
mandatorum tuorum, fac et efficacem. Adjuva ut
faciam quod commendas, dona ipse quod mandas.
Unum est, Domine, tuae miserationis donum, ut
eloquia sancta custodientes in tua aequitate vivificemur,
hoc est, ut aequalem te Patri et Spiritui sancto
fateamur [<em>Ms.,</em> cum aequalem. . . . . fatemur.]
</p><p>VERS. 41.---<em>Et veniat super me misericordia tua,</em>
<nobr><sub></sub></nobr> Domine, salutare tuum secundum eloquium tuum. Ad
sextam litteram conversatio sancta pervenit, in qua
sibi postulat salutarem Dominum debere concedi,
qui est misericordia peccatorum, et vita fidelium,
per quem salus gentibus venit. Secundum eloquium
tuum, dixit, id est [secundum] promissionem tuam,
quam per prophetas promisisti.
</p><p>VERS. 42.---<em>Et respondebo exprobrantibus mihi
verbum, quia speravi in sermonibus tuis.</em> Haec nobis
indicat absolute sententia, respondendum esse viriliter
adversantibus, ne [sibi] malignantium praesumptio
superior esse videatur. Exprobrant enim
verbum [<em>Ms.,</em> verbo] qui Filium dicunt esse minorem
Patre. Quia speravi, constanter his respondebo, qui
vanam dicunt spem meam quam in te habeo, quia
<nobr><sub></sub></nobr> illorum spes inanis est.
</p><p>VERS. 43.---<em>Et ne auferas de ore meo verbum
veritatis usquequaque, quia in judiciis tuis supersperavi.</em>
Rogat ut confessionem veritatis de ejus ore
nullae poenae, nullus terror, extorqueant. Cum dicit,
<em>usquequaque, significat verbum veritatis ad tempus
aliquibus fuisse sublatum:</em> Ut Petro contigit, qui ante
galli cantum ter Dominum negavit: Et ipse tamen
illud peccatum fletibus delevit, et sanguinis effusione
mundavit. <em>Quia in judiciis tuis supersperavi.</em> Judicia
enim Domini erant, quod turbae martyrum diversis
cruciatibus agebantur [<em>Ms.,</em> cruciationibus angebantur]
ad regna coelorum.
</p><p>VERS. 44.---<em>Et custodiam legem tuam semper in
saeculum et in saeculum saeculi.</em> Iste et alii versus
<nobr><sub></sub></nobr> usque ad finem litterae non habent deprecationem,
sed narrationem. Superius petit ut acciperet, hic de
perceptis gratias agit. <em>Semper omne tempus vitae
praesentis ostendit:</em> <em>in saeculo vero futurum saeculum
monstrat.</em> [Lex (<em>Edit.,</em> Haec)] autem, quam perpetuo
custodire desiderat, charitas accipienda est, quia
ipsa est plenitudo legis: et cessantibus caeteris mandatis
sola permanet in aeternum.
</p><p>{366} VERS. 45.---<em>Et ambulabam in latitudine, quia
mandata tua exquisivi.</em> Dilatatus enim sum in custodia
legis tuae, quia mandata tua exquisivi. Diligenter
ea perscrutans ad hoc exquisivi, ut crederem et intelligerem.
</p><p><nobr><sub></sub></nobr> VERS. 46.---<em>Et loquebar de testimoniis tuis in conspectu
regum, et non confundebar.</em> Loquebatur [<em>Edit.,</em>
loquebar] de testimoniis Domini, quoniam [<em>Ms.,</em> quomodo]
petiverat et acceperat, ut responderet exprobrantibus
sibi verbum; qua firmitate roboratus ante
reges saeculi dicit se non esse confusum, sed veritatem
intrepidis sermonibus exercebat.
</p><p>VERS. 47.---<em>Et meditabor in mandatis tuis, quae
dilexi.</em> Hic ostendit frequentatae meditationis ardorem.
Meditari enim mandata non poterit, nisi qui
ea assidua lectione percurrerit. <em>Quae dilexi, inquit;</em>
negligere enim nunquam potest homo quae diligit.
Addit, <em>nimis, supra quam nulla potest dilectio reperiri.</em>
</p><p>VERS. 48.---<em>Et levabo </em>[Ms., <em>levavi</em>] manus meas
ad mandata tua, quae dilexi, et exercebor in justificationibus
<nobr><sub></sub></nobr> tuis. Superiori versu dixit, <em>meditabor in
mandatis tuis, quod ad virtutem respicit inspectivam;</em>
modo autem dixit, <em>levabo manus meas, quod ad partem
pertinet actualem.</em> Levare enim manus [
<br>@ Ms., Salisburgensis omittit verba uncis conclusa. non
quasi a recordatione exciderit, admonet: et] significat
bonis operibus occupari. Qui in malis actionibus
detinetur, non levat manus suas. <em>Et exercebor in
justificationibus tuis.</em> Ibi meditabatur, ubi mentis
fuit intentio [<em>Edit.,</em> Ubi meditabar, ubi enim mentis
est intentio]; hic exercebatur, ubi quaerebat operis
frequentatione proficere.
</p><p>VERS. 49.---<em>Memento verbi tui servo tuo, in quo mihi
spem dedisti.</em> Memento. Quod [<em>Ms.,</em> cum] dicitur Deo
<em>memento, orantis desiderium, quo promissum accelerari
poscit, ostenditur;</em> [non Deus, quasi a recordatione
<nobr><sub></sub></nobr> exciderit, admonetur.] <em>Memento ergo, inquit,</em>
<em>verbi tui servo tuo:</em> Hoc est, imple promissum tuum,
<em>in quo mihi spem dedisti, hoc est, in quo verbo sperare
me fecisti.</em>
</p><p>VERS. 50.---<em>Haec me consolata est in humilitate
mea, quia eloquium tuum vivificavit me.</em> Consolationem
inter aerumnas saeculi dedit spes [<em>Ms.</em> Consolatum
inter aerumnas saeculi se dicit spe. . .] futurae
vitae. <em>In humilitate, quia sancta probatur humilitas,
omnia sustinere patienter.</em> <em>Quia eloquium tuum vivificavit
me.</em> Causam reddit quare humilitas ejus fuerit
consolata, quia spes consolationis vivificat eum afflictum.
</p><p>VERS. 51.---<em>Superbi inique agebant usquequaque,
a lege autem tua non declinavi.</em> Superbi inique. Superbos
<nobr><sub></sub></nobr> intelligi vult persecutores humilium, hoc est,
impios persecutores piorum, et ideo subjecit: <em>A lege
autem tua non declinavi, quia hoc eum facere eorum
persecutio compellebat.</em>
</p><p>VERS. 52.---<em>Memor fui judiciorum tuorum a saeculo,
Domine, et consolatus sum.</em> Memor fui, ex quo
genus humanum sumpsit exordium. Memor fui judiciorum
tuorum: Et quia probavi quod omnes viae tuae
misericordia et veritas, consolationem accepi; auxilio
gratiae tuae consolatus sum. Intellexi per spiritum
sanctum quod tu venturus eras in carne.
</p><p>VERS. 53.---<em>Defectio animae </em>[Ms., <em>animi</em>] tenuit
me pro peccatoribus derelinquentibus legem tuam.
<nobr><sub></sub></nobr> Vox Ecclesiae affectum miserationis ostendit, ut doleat
super praevaricationes iniquorum. Necesse est
ut sanctum virum alterius culpa contristet, dum animus
pius salvos fieri universos desiderat.
</p><p>VERS. 54.---<em>Cantabiles mihi erant justificationes
tuae, in loco peregrinationis meae.</em> Cum dicitur, <em>Cantabiles,
significat psalmodiam cum magna delectatione
peragendam.</em> Cantus enim superelevat labores
et aufert animo taedium. In loco incolatus mei, significat
hunc mundum, ubi peregrinatur omnis qui in
Domino Christo devotus est: Expulso quidem Adam
de paradiso, in hac terra incolatum gerimus.
</p><p>VERS. 55.---<em>Memor fui nocte nominis tui, Domine,
et custodivi legem tuam.</em> Oportet enim fragilitatem
humanam, cum semper, tum impensius in
<nobr><sub></sub></nobr> nocturno tempore, memoriam facere Dominici nominis,
cum aut recordatione divitiarum premitur,
aut concupiscentiae igne torquetur: et praecipue hoc
exorare, ut si legem Dei custodire coepit, ne ab eadem
in aliquo divellatur.
</p><p>VERS. 56.---<em>Haec mihi facta est, quia justificationes
tuas exquisivi.</em> Facta est mihi haec lex consolatio
et [non] scandalum, ut diligentius justificationes
tuas scrutari valerem.
</p><p>VERS. 57.---<em>Portio mea, Domine, dixi custodire
legem tuam.</em> Portio a parte dicta est: Illius enim
partis sumus, cujus voluntatibus obedimus; unde
merito portio piorum {367} Deus dicitur, quia regni
ejus sunt pii et sancti. <em>Dixi custodire legem tuam.</em>
Dixi, id est, statui atque decrevi. Felix qui portionem
<nobr><sub></sub></nobr> non habet aliam, nisi Dominum: qui honores,
divitias, cupiditates non amat, sed tantummodo
Deum.
</p><p>VERS. 58.---<em>Deprecatus sum faciem tuam in toto
corde meo, miserere mei secundum eloquium tuum.</em>
Bene Propheta [in toto corde] deprecatur faciem
Dei, qui mundum cor se novit habere. <em>Beati enim</em>
<em>mundo corde, quoniam ipsi Deum videbunt.</em> Miserere
mei secundum eloquium tuum, per quod promisisti ut
peccatorem in mortem non obrueres, sed misericorditer
consolareris.
</p><p>VERS. 59.---<em>Quia cogitavi vias meas, et converti
</em>[Ms., <em>averti</em>] pedes meos in testimonia tua. Ordinem
humanae conversationis exponit: prius est enim ut
nosmetipsos arguamus, et sic ad mandata Domini
<nobr><sub></sub></nobr> migremus. [Cogitavit] vias suas [<em>Edit.,</em> meas], id
est, actus humanos, sed ei omnino displicebant;
[ideoque] pedes suos convertit ad testimonia Domini
gradienda, in quibus si quis ambulat, firma
habet vestigia.
</p><p>VERS. 60.---<em>Paratus sum et non sum turbatus, ut
custodiam mandata tua.</em> Paratus sum ad praedicandum,
non sum turbatus ad tribulationem sustinendam
propter Christum, ut custodiam mandata
tua. Non me conturbaverunt iniqua exprobrantium
jacula.
</p><p>VERS. 61.---<em>Funes peccatorum circumplexi sunt
me, et legem tuam non sum oblitus.</em> Cum dicit, <em>funes,
ostendit tot esse laqueos, quot peccata committimus.</em>
<nobr><sub></sub></nobr> Funes peccatorum, non ab eo quod sunt peccata
declinatum est, sed ab eo quod sunt peccatores. Funes
itaque peccatorum impedimenta suntinimicorum, sive
spiritalium, sive carnalium. [Sed (<em>Edit.,</em> quae)] si implicant
corpus, non implicent animam. Ob quae impedimenta
iste legis Dei non est oblitus [<em>Ms.,</em> In quo iste
legis Dei non est oblitus. . .], quia sermo Dei non est
alligatus.
</p><p>VERS. 62.---<em>Media nocte surgebam ad confitendum
tibi super judicia justificationis tuae.</em> Media nox
profunda tribulatio est, quia non sic affligebatur
[<em>Edit.,</em> effugabatur], ut surgere non valeret. Surgebat
autem ut confiteretur Deo, justo judicio ejus datam
peccatoribus potestatem, qua sanctos persequerentur,
quos adjuvat gratia Dei, ut hujusmodi exercitia
<nobr><sub></sub></nobr> facerent clariores.
</p><p>VERS. 63.---<em>Particeps ego sum omnium timentium
te, et custodientium mandata tua.</em> Modo ecclesia particeps
est ad illos qui Deum timent timore sancto, et
sua mandata implent: particeps est cum illis in spe,
fide et charitate.
</p><p>VERS. 64.---<em>Misericordia tua, Domine, plena est
terra, justificationes tuas doce me.</em> Misericordiam fecit,
quando venit nos redimere; inde est plena terra,
inde est sancta Ecclesia. <em>Justificationes tuas doce me;</em>
Hoc est tua mandata, ut illa intelligam et praedicem,
et opere impleam.
</p><p>VERS. 65.---<em>Bonitatem fecisti cum servo tuo, Domine,
secundum verbum tuum.</em> Vox Prophetae in
persona Ecclesiae. Bonitatem fecisti, quando in
<nobr><sub></sub></nobr> carne venisti, et nos redemisti. <em>Cum servo tuo, populo
Christiano.</em> <em>Secundum verbum tuum;</em> Verbum
Patris Filius est. Secundum verbum tuum, ut peccantes
[<em>Ms.,</em> peccantem me] non in ira punires, sed
misericordia consolareris.
</p><p>VERS. 66.---<em>Bonitatem, et disciplinam, et scientiam
doce me, quia mandatis tuis credidi.</em> Docet ergo
Deus bonitatem, inspirando charitatis dulcedinem;
docet disciplinam, cum in tribulationibus patientiam
dedit: docet scientiam, cum salutarium mandatorum
ipse cognoscitur tributor [<em>Ms.,</em> adtributor], quia
in mandatis tuis credidi me vitam habere aeternam.
</p><p>VERS. 67.---<em>Priusquam humiliarer, ego deliqui,
propterea eloquium tuum custodivi.</em> [Propter primum,
inquit, delictum humiliatus sum, et ne rursum humilier,
<nobr><sub></sub></nobr> eloquium tuum custodivi.] Ita per gratiam
tuam profuit experiri poenam, ut acquirerem obedientiam.
</p><p>VERS. 68.---<em>Bonus es tu, Domine, et in bonitate
tua doce me justificationes tuas.</em> Quia nemo bonus,
nisi Deus solus. Vere vult autem facere justificationes
Dei, quando eas sine ejus suavitate non vult discere.
</p><p>VERS. 69.---<em>Multiplicata est super me iniquitas
superborum, ego autem in toto corde meo scrutabor
mandata tua.</em> Multiplicatam super se dicit persequentium
iniquitatem, et {368} ideo petit, ne macularetur
ab eis. <em>Ego autem in toto corde meo scrutabor
mandata tua,</em> ut quantum illi contendebant seducere
<nobr><sub></sub></nobr> [<em>Edit.,</em> reducere], tantum iste videretur mandatis
Dominicis adhaerere.
</p><p>VERS. 70.---<em>Coagulatum est sicut lac cor eorum,
ego vero legem tuam meditatus sum.</em> Coagulatum in
bono et in malo ponitur; hic autem in malo ponitur,
hoc est superbia malorum: de qua superius dixit,
quae more lactis in crassiorem substantiam constricta
est; sed istum non potuerunt a lege Domini segregare,
quia ipse pia sapientia [<em>Ms.,</em> patientia] superavit
eos.
</p><p>VERS. 71.---<em>Bonum mihi quod humiliasti me, ut
discam justificationes tuas.</em> Bonum mihi, quod poenam
convertisti mihi ad disciplinam, et humiliationem
ad eruditionem: quia justificationes tuas ita
cupio noscere [<em>Ms.,</em> nosse], ut faciam. Non enim est
<nobr><sub></sub></nobr> vera scientia in bonum [<em>Ms.,</em> boni], nisi ad hoc
cognoscatur [ut agatur].
</p><p>VERS. 72.---<em>Bonum mihi lex oris tui super millia
auri et argenti.</em> Lex oris Dei Christus est, qui non
venit legem solvere, sed adimplere; quem praevidens
propheta super omnes thesauros concupiscit,
qui [<em>Ms.,</em> quia] non solum amicos diligi, sed etiam
inimicis praecepit ignosci.
</p><p>JOD, ID EST PRINCIPIUM.
</p><p>VERS. 73.---<em>Manus tuae fecerunt me et plasmaverunt
me, da mihi intellectum, ut discam mandata tua.</em>
Magnum est enim, ut se homo intelligat manu Dei
factum plasmatumque, et ad ejus imaginem esse
compositum; quod si agnoverit, scientiam poscere
debet, ut mandata ejus intelligat et custodiat. Manus
<nobr><sub></sub></nobr> Domini virtus et sapientia intelligendae sunt. <em>Fecerunt</em>
ad animam, <em>plasmaverunt ad corpus pertinet.</em>
Et quia anima prestiosior est corpore, ideo prius posuit
<em>fecerunt.</em>
</p><p>VERS. 74.---<em>Qui timent te, videbunt me et laetabuntur,
quia in verba tua supersperavi.</em> Vox Ecclesiae
haec [<em>Ms.,</em> hoc] est, ut illi qui Dominum timent,
vide