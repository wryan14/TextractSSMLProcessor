dicare]. Noli, noli tacere, sed
clama, et ne cesses. Exalta sicut tuba vocem tuam
<strong>(Isa. LVIII, 1)</strong>, et ostende omnibus viam salutis
aeternae, et dic: Currite, haec est via regia, haec est
<nobr><sub></sub></nobr> strata publica, quae ducit ad palatium Dei Christi, in
quo est pax, laus et gloria, ad quem pervenientes
memores estote mei.
</p><p>[<em>Kalendis Novembris</em>
<br>@ <nobr><sub></sub></nobr> <em>Solemnitas Omnium Sanctorum.</em> Hanc solemnitatem
eo die, hoc est, Kalendis Novembribus in
Gallia et Germania longe post obitum Alcuini, scilicet
anno 835, celebrari coepisse tradit Quercet. in
Praefat. ad beatum Alcuinum num. 17. Quae assertio
ex hoc loco refellitur. <em>solemnitas Omnium Sanctorum.</em>
Ecce, venerande Pater Arne, habes designatam
solemnitatem Omnium Sanctorum, sicut diximus,
quam continue in mente retineas, et semper
pro anniversario tempore colere non desistas, attendens
illud et intente considerans, quoniam si Elias,
unus ex illis, in Veteri Testamento oratione sua, dum
voluit, claudere coelum potuit praevaricatoribus, et
aperire conversis <strong>(III Reg. XVII, et Jac. V, 17)</strong>, quanto
magis {113} Omnes Sancti in Novo Testamento? ubi
eis specialiter et patenter claves regni coelesti commissae
sunt, et claudere coelum possunt incredulis, et
<nobr><sub></sub></nobr> aperire credentibus, si intima dilectione honorificantur
a fidelibus, et coluntur glorificatione eis condigna.
Quod ut fieri digne possit a nobis, lumen verum,
quod illuminat omnem hominem <strong>(Joan. I, 9)</strong>,
Christus Jesus, illuminet corda nostra, et pax Dei,
quae exsuperat omnem sensum <strong>(Phil. IV, 7)</strong>, per intercessionem
Omnium Sanctorum ejus, custodiat ea
usque in diem aeternitatis. Hanc solemnitatem sanctissimam
tribus diebus jejunando, orando, missas
canendo, et eleemosynas dando pro invicem sincera
devotione praecedamus]
<br>@ <nobr><sub></sub></nobr> Hanc epistolam hactenus ineditam damus ex
codd. mss. Salisb. et S. Emmerami; quae ansulis
inclusa sunt, in solo cod. Salisb. habentur. (Apud
Froben. epist. 77.)
</p><h4>EPISTOLA XCII.
AD ARNONEM.
(Anno 799, mense Martio.)</h4>
<em>Epistolam cum muneribus se accepisse;</em> ac se medio
mense Maio apud regem, quo etiam Felix adducendus
est, futurum significat.<nobr><sub></sub></nobr> 
<p>Dilectissimo filio Aquilae Albinus salutem.
</p><p>Acceptis sacerdotalibus dilectionis tuae muneribus
cum magno gaudio et laetitia, simul et suavissimis
litteris, in quibus omni favo dulcior redolebat mihi
charitas, et quam saepius probavi, semper amavi; et
quadam familiaritate intra cordis mei arcana, quasi
thesaurum desiderabilem, tuae faciei et nominis memoria
recondidi [<em>Edit.,</em> reconditur]: et quod nigrum
in capillis videtur, candidum in corde amatur. Sed
omnimodis obsecro, si fieri possit, hoc anno superveniente
videam dulcissimos oculos [Aquilae meae],
ut amplectar, deosculer non solum ore, sed etiam
toto corde. [Jam pridem tuae charitati longiorem
<nobr><sub></sub></nobr> scripsi epistolam, et direxi Chlotario fratri, ut per
vestros homines ad vos perveniret. Ideo paucis modo
sermonibus loquor in hac praesenti chartula. Venit
enim XIV Kal. April. mihi epistola vestra cum muneribus,
et ego statim hanc scripsi, desiderans te
<nobr><sub></sub></nobr> multum videre. Jam, Deo volente, medio mense
Maio apud regem cogito esse, quia
<br>@ <nobr><sub></sub></nobr> <em>Laidradus.</em> . . . Felicem. Inde annum discimus
scriptae epistolae, nempe 799, quo Laidradus Felicem
Aquisgranum adduxit, de quo nos alibi. Laidradus filius
noster adducere habet Felicem illum, cum quo nobis
sermonis contentio est. Et utinam Paulinus noster
charissimus Pater veniat. Si tibi causa opportuna
fiat, multum desidero ut te habeamus praesentem];
quia multum tecum habeo conferre, quae per chartam,
propter infidelitatem portantium, nolo indicare.
Tu vero cautior esto inter hostilia arma. Tuum est
praedicare, non pugnare; pacificare, non discordare;
revocare ad vitam, non in mortem mittere, sicut tua
optime novit sanctitas.
</p><p>{114} [Hildegarius duos libros sancti Martini secum
portavit, sicut
<br>@ <nobr><sub></sub></nobr> <em>In alia epistola.</em> Nempe immediate antecedente. in alia epistola tibi designavi.
Rogo ut facias venire; hoc est, <em>sancti Ambrosii De</em>
<nobr><sub></sub></nobr> fide, et Tractatus in Joel et Amos prophetas. Et
<br>@ <nobr><sub></sub></nobr> <em>Magum meum.</em> Adalbertum. Vid. not. c prioris
epist. Magum meum saluta, et fac illi bene, bonus est
enim frater; et omnibus filiis sanctae Ecclesiae
<br>@ <nobr><sub></sub></nobr> <em>Ratbertum.</em> Rutbertum, abs dubio, seu Rupertum:
et ex contextu legendum videtur: <em>omnibus
filiis sanctae Ecclesiae ad sanctum Rupertum,</em> hoc est
monasterii Salisburgensis, <em>facias bene.</em> Ratbertum
facias bene, et saluta omnes in nomine Albini,
et caeteros consacerdotes tuos, et orate pro
nobis]. Et Dominus Deus dirigat corda nostra (II
Thessal. III, 5) et sensus nostros ad salutem plurimorum,
ut proficiat et clarescat verbum Dei in auribus
multorum, et in corde recondatur fides catholica.
Deus Dei Filius Jesus Christus Dominus noster
te tuosque fideles custodiat, et florere faciat in charitatis
officio, et fidei veritate semper in aeternum,
dilectissime fili.
<br>@ <nobr><sub></sub></nobr> Edit. Quercet. 78, Canis. 20, Froben. 78. Collata
cum codidicibus mss. Salisburg. et S. Emmerami. Mabillonius
lib. XXVI Annal. num. 58, eam ad annum 796
recenset. Hansizius tom. II Germ. Sacr. pag. 103,
<nobr><sub></sub></nobr> anno 794 datam arbitratur, quando nimirum Elipandus,
Felice post synodum Ratisbonensem anni 792 ad
haeresim revocato extra Hispaniam in Gallias et Germaniam
virus transfundere studuit; {116} contra
quod fratres Juvavenses sanctarum litterarum studio
se arment hortatur. Mihi tamen videtur praesentem
epistolam eam esse, cujus in sequenti epistola ad Arnonem,
quae anno 799 scripta est, meminit, adeoque
ad eumdem annum, quo non minus quam alias causa
Felicis agitata fuit, pertinere.
</p><h4>EPISTOLA XCIII.
AD FRATRES JUVAVENSIS ECCLESIAE.
(Anno 799.)</h4>
<em>Laudat illorum regularem conversationem;</em> et hortatur
ad bene obeunda officia monachorum.<nobr><sub></sub></nobr> 
<p>Sanctissimis in Christo fratribus Juvavensis ecclesiae,
humilis levita Albinus in Christi charitate salutem.
</p><p>Audiens laudabilem in Christo unanimitatis vestrae
conversationem, multa animus meus laetitia gavisus
est, multoque anhelabat desiderio praesentialiter ordinem
videre vestrum, et meipsum humili devotione
vestris sacrosanctis commendare orationibus. Sed quia
hoc hucusque prohibuit variarum eventus rerum, et
prolixa terrarum longinquitas [non sinit corporaliter
ire, ubi mens summo desiderio semper adesse
<nobr><sub></sub></nobr> praesentialiter cupit], meae parvitatis litterulas in hoc
officium dirigere curavi, ut desiderium cordis mei
in apicibus cognoscatis, quod et olim pio Patri
Aquilae pontifici, 
<br>@ <nobr><sub></sub></nobr> <em>Aquilae germano meo.</em> Quae Canisius ad hunc locum
adnotavit; et an inde colligi debeat Aquilam seu
Arnonem archiepiscopum Salisb. Alcuini fratrem
germanum fuisse in praefatione discussimus. germano meo pastori vestro injungere
<nobr><sub></sub></nobr> studui, cupiens spiritali praesentia unus esse
ex vobis, et unum esse vobiscum, ut vestra me sanctitas
a terrenis levaret cupiditatibus, et in coelesti
vobiscum collocaret desiderio.
</p><p>O quam felix est vita monachorum! Deo placabilis,
angelis amabilis, hominibus honorabilis. Qui hic
[<em>Cod.</em> Sal., hanc] fideliter vivit inter homines, haud
dubium feliciter regnat inter angelos. Hanc primitiva
per apostolos in Judaea initiavit Ecclesia, quibus
omnia communia fuisse leguntur, et nemo aliquid
suum esse dicebat <strong>(Act. IV, 32)</strong>. Hoc non solum in
saeculari substantia servandum esse arbitror, sed
etiam in desideriis spiritalibus, ut omnes unum concupiscant,
et obedientiae bonum magis exsequantur
quam propriae voluntatis affectum. Si Christus suam
<nobr><sub></sub></nobr> non venit facere voluntatem, sicut ipse in Evangelio
testatur, sed Patris <strong>(Joan. V, 30 et VI, 38)</strong>, quanto
magis monachus suam non debet facere voluntatem,
sed Christi? Nec segnis in opere Dei, sed studiosus;
nec tantum considerare quid jubeatur, sed quomodo
perficiatur quod jubetur, ne ullatenus murmurationis
malum crescat in aliquibus. Si aliqui ex populo
Dei in eremo propter murmurationis perierunt
peccatum, quanto magis monachus monasterii spiritali
plectatur vindicta, si murmurationis malo mentem
insolescere non metuit?
</p><p>{115} Quapropter cum gratiarum actione accipiat
quod ei pastoris [<em>Cod.</em> Sal., pastoralis] cura providerit
sufficere. Sit enim sanctae pacis concordia inter
cunctos, vitae castitas in adolescentibus, morum gravitas
<nobr><sub></sub></nobr> in senibus, fervor operis in juvenibus: nec quisquam
se canonicis horis vel regularibus psalmodiis
subtrahat. Melius est cum angelorum coetibus Christum
laudare, quam torpentem segnitia somno delectari,
vel vigilando inania exsequi desideria. Et
non solum verba sanctae lectionis resonent in ore,
sed intima cordis compunctio sequatur verba legentis
vel cantantis: et nullatenus horis competentibus sacrae
Scripturae lectio recedat de manibus, quia diversae
nunc haereses, sicut audistis, catholicae fidei puritatem
maculare nituntur.
</p><p>Quapropter armate vosmetipsos scientia veritatis,
sententiis evangelicae auctoritatis, ut resistere valeatis
contradicentibus veritati. Quomodo pugnat inermis?
<nobr><sub></sub></nobr> vel quomodo docere potest, qui discere noluit?
Spiritales sunt divitiae, sapientia in corde, ut Salomon
ait: <em>Thesaurus desiderabilis requiescit in ore prudentis</em>
 <strong>(Prov. XXI, 20)</strong>.
</p><p><nobr><sub></sub></nobr> Sanctae fidei veritatem diligenter discite, et agnitam
cordis recondite thesauro, et spe firmissima vos
retinete ad Deum, et charitate ferventissima illum
amate, honorate et laudate: quia haec est pars
optima, quam Maria elegit, sedens secus pedes Domini,
quae non auferetur ab homine in aeternum
<strong>(Luc. X, 39, 42)</strong>. Sed tanto ardentius post hanc vitam
amatur Christus, quanto perspicacius ejus intelligitur
bonitas.
</p><p>Sed non est opus meae parvitati vos admonere de
singulis, dum habetis sacrae institutionis libros notissimos,
et pium Patrem pastorem vestrum praesentem,
qui vos viva voce melius admonere poterit, quam
mea series litterarum. Tamen, ut debitam vobis
ostenderem charitatem, paucis vos apicibus appellare
<nobr><sub></sub></nobr> studui, ad agnoscendam in vos meae dilectionis
fiduciam. 
<br>@ <nobr><sub></sub></nobr> <em>Praefato Patri, Aquilae nimirum.</em> Ex quibus palam
est, inquit Hansizius, Arnonem etiam monachorum
praefecturam gessisse. Praefato itaque Patri cum omni humilitate
obedite <strong>(Hebr. XIII, 17)</strong>. Ille habet rationem reddere
sollicitudinis suae pro vobis, et vos obedientiae vestrae
in illum aequaliter rationem reddere habetis. Ille pro
vobis in magno positus est periculo: vos pro illo
magna charitate intercedere studete, ut mercedem
pro vobis habeat apud Deum, et vos requiem cum illo
habeatis in regno Dei. Filiorum eruditio laus est magistrorum,
et profectus gregis merces est pastorum.
</p><p>Divina auxiliante gratia custodite vos, fratres, in
omni castitate, humilitate, concordia et charitate,
onera vestra invicem portantes <strong>(Gal. VI, 2, 5)</strong>. Omnis
sermo malus et impudicus, et impatiens, et inutilis
ex ore vestro, non procedat <strong>(Ephes. IV, 29)</strong>; sed
<nobr><sub></sub></nobr> quae sancta sunt, pia et justa, et vestrae condigna sanctitati,
ad exhortationem audientium, loquimini. Et
semper Deus honorificetur in ore vestro <strong>(Rom. XV, 6)</strong>,
et quae ad pacem pertinent veram, tota sectamini intentione,
et <em>Deus pacis erit vobiscum:</em> et pax, quae exsuperat
omnem sensum, custodiat corda vestra in omni
bonitate et pietate <strong>(Philip. IV, 7, 9)</strong>. <em>Beati pacifici
</em>[quoniam filii Dei vocabuntur] <strong>(Matth. V, 9)</strong>. Summa
nobilitas est filium esse omnipotentis Dei. Sed haec
nobilitas magna morum dignitate promerenda est.
Non enim estis vestri, sed Christi, qui vos magno
emit [<em>Edit.,</em> empsit] pretio, hoc est, suo sanguine.
Portate Deum in corpore vestro <strong>(I Cor. VI, 20)</strong>, ut
Deus dignetur habitare in cordibus vestris: quatenus
ex hac brevi et laboriosa vita, ad aeternam requiem
<nobr><sub></sub></nobr> et beatitudinem pervenire mereamini, intercedente
beati Hrotbercti, aliorumque Patrum sanctitate pro
vobis. Divina pietas in omni bono florere vos faciat,
fratres charissimi.
<br>@ <nobr><sub></sub></nobr> Edit. Mabill. 11, Froben. 79. Hic magis integra
prodit ex cod. ms. Salisb.
</p><h4>EPISTOLA XCIV
AD ARNONEM.
(Anno 799, mense Martio.)</h4>
<em>Mittit Paschalia carmina, et admoneri cupit parochianos,
seu curiones suae dioecesis ad vitae probitatem,
ad officia sua bene obeunda.</em> <nobr><sub></sub></nobr> 
<p>Aquilae per Alpes volanti, per campos currenti, per
urbes ambulanti humilis terrigena salutem.
</p><p>[Paschalia paci vestrae direxi carmina, prout dictaverunt
Magi mihi. Vos videte, an placeat ad scribendum,
vel proficiat ad legendum. 
<br>@ <nobr><sub></sub></nobr> <em>Misi quoque fratribus litteras.</em> Fratres hi sunt
monachi S. Petri seu S. Ruperti, ad quos epistolam,
quam immediate antea dedimus, scripsit. Misi quoque fratribus
litteras, rogans ut in praesentia vestra legantur,
uti me commendes illorum orationibus, tuis quoque
<br>@ <nobr><sub></sub></nobr> <em>Parochianis.</em> Curiones seu parochos suae dioecesis
intelligit. Vide Gloss. Cangii V, <em>Parochianus.</em> parochianis qui solent ad dedicationem sancti
chrismatis venire. Illis quoque scripsissem tuae causa
charitatis, si nimium non esset praesumptuosum. Tamen]
<nobr><sub></sub></nobr> admoneas eos de vitae castitate, de morum honestate,
de orationum vigilantia, de precationis instantia;
et unusquisque subjectam sibi plebem bene
in Dei voluntate eruditam habeat, ecclesiamque bene
directam. [Et ut viduarum, orphanorum, et pauperum
maxime curam habeant <strong>(Eccli. IV, 1, 2, seq.;
VII, 36)</strong>. Scholares quoque habeant, et diligenter discere
eos faciant psalmos, et cantilenam ecclesiasticam,
ut in singulis ecclesiis cursus agatur quotidianae
laudis Dei]. Unusquisque vero suum in Domino honorificet
ministerium, ut non sit vituperatio in sacerdote
Christi, sed laudatio in praedicatore veritatis
<strong>(II Cor. VI, 3)</strong>. [Et ut sanctum baptisma diligentissime
exerceant, quia in nullo loco periculosius erratur;
<nobr><sub></sub></nobr> sicut nec fructuosius, si bene observatur]. Hortenturque
singuli ad confessionis puritatem, ad poenitentiae
compunctionem: quia hoc secundum baptisma
est in Ecclesia, ut qui post primum erraverit in aliquo
delicto, in hoc secundo corrigatur. Sit tibi Deus
ubique adjutor, ut proficias in omni bono, et multiplici
dignus mercede habearis in conspectu Domini
Dei tui. Usque in Kalendas Maias vestrum in his
partibus sperabo adventum. 
<br>@ <nobr><sub></sub></nobr> <em>Regem in Saxoniam iturum.</em> Carolus rex anno
799 Pascha, pridie Kal. Aprilis, Aquisgrani celebravit;
postea Saxoniam ingressus, Patrisbrunnae considet
cum exercitu, ut testantur Annal. Francorum.
Concordat ergo tempus illius itineris cum tempore
scriptae epistolae. Regem speramus in
Saxoniam iturum. De mea vero causa, volente
Deo, dum veneris, aliquid certius innotescere habemus.
Tantum orationibus adjuva fragilitatem nostram,
ut dirigat nos Christus in suae pietatis voluntate,
ut faciamus quae beneplacita sunt ei <strong>(Eccli. II,
19)</strong>. Deus Christus ad profectum suae sanctae Ecclesiae,
<nobr><sub></sub></nobr> bona valetudine beatitudinem tuam conservare dignetur,
desiderande Pater!
</p><p>{117}
<br>@ <nobr><sub></sub></nobr> Edit. Quercetani 11, Canis. 4, Froben. 80. Et
apud Quercetanum quidem cum hoc titulo: <em>Querimoniae
de miseria hujus saeculi.</em>
</p><h4>EPISTOLA XCV
AD DOMNUM REGEM.
(Anno 799.)</h4>
<em>Gratias agit pro bonis acceptis:</em> de perturbatione
Ecclesiae et regni conqueritur. Hortatur regem, ut
maximam curam impendat Ecclesiae; remissa nonnihil
severitate in Saxones.<nobr><sub></sub></nobr> 
<p>Gratias agimus clementissimae bonitati vestrae,
dulcissime David, quod nostrae parvitatis memoriam
habere digneris, nobisque innotescere, quae famulus
vester fidelis nostris insonuit auribus. Nec in hoc
solum [<em>Can.,</em> solo] grates ferimus continuas vestrae
pietati, sed in omnibus bonis quae mecum ex die qua
parvitas mea vobis nota facta est, perfecit. Optime
incepistis sed melius consummastis. Quapropter
continuis precibus Domini nostri Jesu Christi clementiam
deprecor, quatenus qui tibi optima quaeque
in terrena felicitate concessit, longe meliora aeternae
beatitudinis regna tibi aeternaliter concedere dignetur.
</p><p><nobr><sub></sub></nobr> Plurima vestrae venerandae dignitati praesens suaderem,
si vel vobis opportunitas esset audiendi, vel
mihi eloquentia dicendi; quia calamus charitatis
cordis mei arcana instigare saepius solet, de vestrae
excellentiae prosperitate tractare, et de stabilitate regni
vobis a Deo dati, et de profectu sanctae Ecclesiae
Christi, quae multimoda improborum perturbata est
nequitia, et scelestis pessimorum ausibus maculata,
non in personis tantum ignobilibus, sed etiam in
maximis et altissimis: quod metuendum est valde.
Nam tres personae in mundo altissimae hucusque fuerunt:
[id est], apostolica sublimitas, quae beati Petri
principis apostolorum sedem vicario munere regere
solet. Quid vero in eo actum sit, qui
<br>@ <nobr><sub></sub></nobr> De crudelitate Romanorum in Leonem III pont.
Rom. patrata loquitur. rector
<nobr><sub></sub></nobr> praefatae sedis fuerat, mihi veneranda bonitas vestra
innotescere curavit. Alia est imperialis dignitas, et
<nobr><sub></sub></nobr> 
<br>@ <nobr><sub></sub></nobr> <em>Secundae Romae.</em> Constantinopolis, quae passim
etiam ab historicis, Socrate Hist. Eccl. lib. V, cap.
8, etc., atque in ipsis quoque constitutionibus impp.
<em>Roma dicitur,</em> ab ipso conditore Constantino nomen
<em>Novae Romae sortita.</em> Et Sidonius in Panegyr.

</p><p>Salve sceptrorum columen, regina Orientis
<br>Orbis Roma tui. secundae Romae saecularis potentia. Quam impie
<br>@ <nobr><sub></sub></nobr> <em>Gubernator imperii.</em> «Scilicet Constantinus imp.
anno 797 a matre Irene et consiliariis captus, et excaecatus
mortuus est, Theophane auctore.» CANISIUS. gubernator imperii illius depositus sit, non ab alienis,
sed a propriis et concivibus, ubique fama narrante
crebrescit. Tertia est regalis dignitas, in qua
vos Domini nostri Jesu Christi dispensatio rectorem
populi Christiani disposuit: caeteris praefatis dignitatibus
potentia excellentiorem, sapientia clariorem,
regni dignitate sublimiorem.
</p><p>Ecce in te solo tota salus Ecclesiarum Christi
inclinata recumbit. Tu vindex scelerum, tu rector
errantium, tu consolator moerentium, tu exaltatio
bonorum. Nonne Romana in sede, ubi religio maximae
[<em>Canis.,</em> maxime] pietatis quondam claruerat, ibi
extrema impietatis exempla emerserunt? Ipsi cordibus
suis excaecati, 
<br>@ <nobr><sub></sub></nobr> <em>Excaecaverunt caput proprium.</em> «In populum Romanum
severe et vere haec dicta, qui in pontificem
<nobr><sub></sub></nobr> summum Leonem III insurrexerunt, pulsatum mutilarunt
oculis anno 799, teste Anastasio Bibliothecario.»
CANISIUS.---Vide etiam Mabillonium lib. XXVI
Annal. pag. 337 seq.; Muratorium Hist. Ital. part. IV,
ad hunc annum; et alios. excaecaverunt caput proprium. Nec
<nobr><sub></sub></nobr> ibi timor Dei, nec sapientia, nec charitas esse videtur.
Quid boni ibi esse poterit, ubi nihil horum
trium invenitur? Si timor Dei esset in eis, non auderent;
si sapientia, nunquam voluissent; si charitas,
nequaquam fecissent. Tempora sunt periculosa, olim
ab ipsa Veritate praedicta, <em>quia refrigescit charitas
multorum</em> <strong>(Matth. XXIV, 12)</strong>. 
<br>@ <nobr><sub></sub></nobr> <em>Nullatenus capitis cura omittenda est.</em> Operae pretium
esse judico huc transcribere interpretationem,
quam hujus epistolae textui inseruit Pagius ad annum
799, num. 3. Ita vero habet: «. . . . <em>Nullatenus capitis</em>
 (scilicet Romani pontificis) <em>cura omittenda est .</em> . .
Componatur pax cum populo nefando (Romano nempe)
<em>si fieri potest.</em> Tenendum est, quod habetur, ne propter
acquisitionem minoris quod majus est (scilicet regnum
Longobardicum) <em>amittatur.</em> Servetur ovile proprium
(ideoque Romani non erant proprii subditi [Caroli]),
<em>ne lupus rapax devastet illud</em> (id est insurgat aliquis
tyrannus, ad quem Romani, si nimis premantur,
confugiant). <em>Ita in alienis sudetur</em> (in componenda
nempe republica Romana), <em>ut in propriis damnum non</em>
<nobr><sub></sub></nobr> patiatur (in illis scilicet quae ad regnum Longobardicum
pertinent.» Ex hac interpretatione celeberrimus
scriptor ita concludit: «Ex quibus intelligimus,
imperatores Constantinopolitanos urbe Roma hoc
tempore potitos non fuisse; neque etiam Carolum
ejus dominium habuisse; aut collegam summi pontificis
in administratione urbis exstitisse: alioquin
non diceret Alcuinus, tres esse in mundo supremas
potestates, majoremque fore regni Italici amissionem
quam Romanae <em>alienaeque urbis acquisitionem.</em> Quare
vel ex hac sola Alcuini epistola evertitur opinio Marcae
et Cointii, qui volunt dominium urbis et Exarchatus
Ravennatensis ab anno 796 penes pontificem et
Carolum fuisse; et utrumque pari jure eisdem praefuisse.
Si enim hoc ita se habuisset, Alcuinus Romanos
<em>alienos non appellasset, nec Carolum monuisset,</em>
<nobr><sub></sub></nobr> ut caveret ne <em>propter acquisitionem minoris, regnum
integrum perderet.</em> Beneventanus dux hoc ipso tempore
in armis erat contra Francos, et nova rerum
conversio in urbe Constantinopolitana timendi locum
dabat, ne Graeci a Francis alieni tumultus, si in Italia
orirentur, foverent. Unde Alcuinus Carolo suasit
ut ab illis scopulis caveret.» Hucusque Pagius. Vereor
ne vir celeberrimus longius a mente Alcuini hac
sua interpretatione aberraverit. En igitur interpretationem
aliam, quam virorum eruditorum judicio
subjicio aestimandam: <em>Nullatenus capitis</em> (Romani
pontificis) <em>cura omittenda est.</em> Componatur pax cum
populo nefando (Saxonum, quos eodem nomine in
sequenti epistola vituperat; cum quibus {119} etiam
hoc anno 799 per filium suum Carolum de pace egit,
et ab ipsis tulit multitudinem hominum cum mulieribus
et infantibus, et collocavit eos per diversas terras
in finibus suis [<em>Chron.</em> Moissiac. et Annal. Lambec.].
Cum populo vero Romano Carolus eo tempore
<nobr><sub></sub></nobr> nullum bellum gessit: nec integer ille populus, sed
<nobr><sub></sub></nobr> aliquot ex primoribus in mortem Leonis consiliati
sunt). <em>Relinquantur aliquantulum minae, ne</em> (Saxones)
<em>obdurati fugiant.</em> . . . tenendum est, quod habetur (in
terris Saxoniae) <em>ne propter acquisitionem minoris</em>
 (regni nempe terreni ampliationem) <em>quod majus est</em>
 (salus Ecclesiae et capitis illius) <em>amittatur.</em> Servetur
ovile proprium (Ecclesia, quae proprie ovile cujusvis
fidelis appellatur; nec eo nomine Alcuinus regnum
Longobardicum, ut vult Pagius, insignire voluisset):
<em>ne lupus rapax devastet illud</em> (percusso nempe pastore)
<em>ita in alienis sudetur</em> (in populo nondum acquisito),
<em>ut in propriis</em> (in iis nempe quae Ecclesiae
bonum concernunt, quod cuique fidelium, praeprimis
vero supremo illius advocato quasi proprium esse debet)
<em>damnum non patiatur, etc.</em> Eruditi statuent, quae
istarum interpretationum praeferri aut Alcuini menti
conformior censeri mereatur. Nullatenus capitis
cura omittenda est. Levius est pedes dolere [<em>Murator.,</em>
tollere] quam caput. Componatur pax cum
populo nefando, si fieri potest. Relinquantur aliquantulum
minae, ne obdurati fugiant: sed in spe retineantur,
donec salubri consilio ad pacem revocentur.
Tenendum est quod habetur, ne propter acquisitionem
minoris, quod majus est amittatur. Servetur
ovile proprium, ne lupus rapax devastet illud.
<nobr><sub></sub></nobr> Ita in alienis sudetur, ut in propriis damnum non patiatur.
</p><p><nobr><sub></sub></nobr> 
<br>@ <nobr><sub></sub></nobr> <em>Olim .</em> . . de exactione decimarum dixi. In epistolis
28, 31, 37 et 72 (nunc 33, 36, 42 et 87). Olim vestrae sanctissimae pietati de exactione decimarum
dixi, quia forte melius est, vel aliquanto
spatio ut remittatur publica necessitas, donec fides
cordibus radicitus inolescat, si tamen illa patria Dei
electione digna habetur. Qui foras recesserunt,
optimi fuerunt Christiani, sicut in plurimis notum
est. Et qui remanserunt patria [<em>Can.,</em> patriae], in
faecibus malitiae permanserunt. Nam Babylon propter
peccata populi, daemoniorum deputata est habitatio
<strong>(Apoc. XVIII, 2)</strong>, ut in prophetis legitur. Nihil horum
tuam latere poterit sapientiam. Ut pote in sanctis
Scripturis, vel saecularibus historiis te apprime eruditum
esse {118} novimus. Ex his omnibus plena
tibi scientia data est a Deo, ut per te sancta Dei Ecclesia
in populo Christiano regatur, exaltetur et
<nobr><sub></sub></nobr> conservetur. Quanta tuae optimae devotioni merces
exhibeatur a Deo, quis dicere poterit? <em>Quia nec oculus
vidit, nec auris audivit, nec in cor hominis ascendit,
quae praeparavit Deus diligentibus se</em> <strong>(I Cor.
II, 9)</strong>.
</p><p>Mitis ab aetherio clementer Chistus Olympo
<br>Te regat, exaltet, protegat, ornet, amet. Mens mea congaudet, bonitas jam vestra fidelis
<br>Optime quod regem suscipit ipsa senem. Haec precor aspiciat clementi lumine nostras
<br>Litterulas, scripsit quae pietatis amor. Sidera sancta poli, viridis vel gramina terrae, 
<br>Omnia conclament: David ubique vale! Terra, polus, pelagus, homines, volucresque feraeque
<br><nobr><sub></sub></nobr> Concordi clament voce: Valeto pater!
<br>@ <nobr><sub></sub></nobr> Edit. Quercet. 12 ex ms. <strong>(Froben. 81.)</strong> Scripta est
<nobr><sub></sub></nobr> antequam Leo papa veniret ad Carolum M. anno 799.
</p><h4>EPISTOLA XCVI
AD DOMNUM REGEM.
(Anno 799.)</h4>
<em>Gratias agit pro sui memoria in epistolis, et plurimis
acceptis beneficiis.</em> Laudat et excitat regem ad justitiam
reddendam sedi apostolicae. Excusat se ab itinere
Romam suscipiendo. Optat pacem cum Saxonibus.
<p>Domino in Domino Dominorum dilectissimo David
regi, Flaccus fidelis orator sempiternae beatitudinis
in Christo salutem.
</p><p>Revertente me de
<br>@ <nobr><sub></sub></nobr> <em>Wicus.</em> Cella maritima S. Jodoci apud Morinos,
hodie <em>S.</em> Josse-sur-Mer. Quod monasterium Carolus
Alcuino tradidit regendum, dum ex Anglia in Franciam
rediit anno 792 vel sequenti. Wicus propter causas necessarias
quas ibidem habuimus disponere, occurrerunt
<nobr><sub></sub></nobr> mihi visitanti religiosissimam
<br>@ <nobr><sub></sub></nobr> <em>Sororem vestram.</em> Nempe Gisalam, fortean in
Parthenone Calensi, cujus abbatissa erat. MABILL. sororem vestram,
excellentiae vestrae dulcissimi apices, in vestra
prosperitate amabiles, et in divina misericordia laudabiles,
qui nunquam in se sperantes deserit, sicut
<br>@ <nobr><sub></sub></nobr> <em>De domno apostolico, Leone pontifice, quem divina
misericordia non deseruit;</em> sed prodigiose e latronum
manibus liberavit, eique oculorum et linguae
usum ademptum restituit; prout ejus temporis scriptores
testantur, et ipsemet Alcuinus hoc loco insinuat
iis verbis: <em>Quae clementer divina gessit pietas,
etc.</em> de domno apostolico nuper actum, per vestras
suavissimas litteras audivimus; qui etiam vestrae
beatissimae praesentiae gaudet
<br>@ <nobr><sub></sub></nobr> <em>Advenire.</em> Advenit Leo papa ad Carolum, dum
is ad Padresbrunna (nunc Paderbornae) resideret anno
praesenti seu 799, ibique regia prorsus magnificentia
susceptus est, ut testatur Anastasius. advenire, ut innotuit
nobis chartula benignitatis vestrae, de qua multas
bonitati vestrae gratias agimus, quod solita pietate
nostri nominis memoriam habere dignati estis. Non
solum de hac praesenti memoria, vestrae egregiae
pietati gratias agimus continuas, sed etiam de omni
bonitate vestra, quam in nostram peregrinationem
verbis vel factis semper ostendistis: fidelis in promissis,
verus in perficiendo promissa. Quapropter
<nobr><sub></sub></nobr> fides vestra, et charitas non ficta, et intercessio continua,
in arcano cordis mei thesauro, vestram jugiter
amplectitur beatitudinem. O dulcissime decus
populi Christiani! o defensio ecclesiarum Christi!
consolatio vitae praesentis! Quibus tuam beatitudinem
omnibus necessarium est votis exaltare, intercessionibus
adjuvare, quatenus per vestram prosperitatem
Christianum tueatur imperium, fides catholica defendatur,
justitiae regula omnibus innotescat.
</p><p>Ecce quid actum est de apostolica sede in civitate
praecipua, in dignitate excellentissima, quae omnia
vestro tantummodo servantur judicio; ut prudentissimo
consilio sapientiae vobis a Deo datae temperata
consideratione corrigantur quae corrigenda sunt,
et conserventur quae conservanda sunt; et qua clementer
<nobr><sub></sub></nobr> divina gessit pietas, extollantur in laudem
nominis illius, qui salvum fecit servum suum et liberavit
a persecutione ex ecrandae infidelitatis. Vestra
vero sapientissima animi prudentia, dum omnia intelligat,
quid cui conveniat personae, in benefaciendo,
sive in vindicando [faciat et perficiat], quod Deo
placeat, et omnibus bona in vobis voluntas ostendatur,
laudetur et ametur. Hoc certissime pietas vestra
agnoscat, quod nullius hominum auri vel argenti
munuscula tantum laetificant Flacci vestri animum;
quantum beatitudinis vestrae apices omni gaudio reficiunt.
Ideo supplici voto deprecor, ut saepius jubeatis
fieri, quod me semper amare agnoscitis.
</p><p><nobr><sub></sub></nobr> {120} De illo itinere vero longo et laborioso
<br>@ <nobr><sub></sub></nobr> <em>Romam eundi.</em> «Huic enim obsequio, inquit Pagius
anno 799, num. 4, Carolus rex complures episcopos
et abbates jam (anno nempe praesenti) destinarat.»
Vid. epist. ad Arnonem infra. Romam
eundi, nullatenus infirmum et quotidianis fractum
doloribus corpusculum meae fragilitatis perficere
posse arbitror. Desiderium jam habuissem, si
potestas esset peragendi. Ideo obsecro clementissimam
paternitatis vestrae benevolentiam, ut dimittatis
me fideliter et instanter orationibus, cum Deo
servientibus apud sanctum Martinum, vestrum iter
adjuvare. Et utinam ut quandoque divina gratia vobis
concedat libertatem a populo nefando Saxonum
iter agere, regna gubernare, justitias facere, ecclesias
renovare, populum corrigere, singulis personis
ac dignitatibus justa decernere, oppressos defendere,
leges statuere, peregrinos consolari, et omnibus ubique
aetatis [<em>Forte, veritatis</em>] et coelestis vitae viam
<nobr><sub></sub></nobr> ostendere. Ut sit consolatio omnibus in adventu vestrae
pietatis, clarissimisque vestrae nobilitatis filiis
benedictio copiosa per vestra benefacta accrescat,
sicut per solius homonymi tui David Deo dilectissimi
regis sanctitatem, ut legitur, omnibus nepotibus
suis regalis throni potestas conservata fuit. In his
enim et hujusmodi religionis exercitationibus filiorum
exaltatio, et regni felicitas, et populi sanitas,
et frugum ubertas, et totius boni jucunditas; tibique
coelestis regni beatitudo, Christo Deo perficiente,
crescit et augetur, dulcissime David, diebus
aeternis.
</p><p>Det tibi consilium pacis, simul atque salutis
<br>David, amor populi, Christus ubique pius: Omnipotens cujus defendat dextera semper, 
<br><nobr><sub></sub></nobr> Victorem faciens teque tuosque simul. Nomen ut aeternum toto laudetur in orbe
<br>Illius ex vobis, pro pietatis ope. Aspice, cunctorum vitae spes, forma salutis, 
<br>Qualiter ad vosmet tota recurrat ovans. 
<br>@ <nobr><sub></sub></nobr> <em>Qui tristis venit.</em> «Videtur alludere, ait Canisius,
ad alteram profectionem Romanam Caroli Magni,
qui quater Romam profectus est: anno 774 vindicans
Adrianum et Romanam Ecclesiam ab injuriis
Desiderii Longobard.; deinde anno 781 solvendi voti
causa; tertio contra ducem Beneventanum anno 786;
quarto ut restitueret Leonem an. 800 quo imperator
proclamatus.» Mihi vero videtur, haec intelligenda
esse de tristi adventu et laeto reditu ad urbem Leonis
pontificis; prout et ulterior contextus carminis cum
ipso textu epistolae hujus comparatus haud obscure
insinuat. Versus isti apud Canisium subjuncti habentur
epistolae 7 <strong>(Froben. 93)</strong> quae nunc est 109. Qui tristis venit, redeat jam laetus ad urbem, 
<br>Per pia dona Patris, consiliumque sacrum. Quod petit inveniens, quidquid speravit adeptus, 
<br>Huic quoque laudes hymnidicas referens, Qui mundo talem tribuit sub tempore nostro
<br>Rectorem, sacrae regmine justitiae.
</p><p>{121}
<br>@ <nobr><sub></sub></nobr> Froben. 82. Hanc epistolam, sed non integram,
<nobr><sub></sub></nobr> Mabillonius ex cod. ms. Sanct-Emmeramiano; initium
vero illius Pezius ex cod. ms. Benedictoburano ediderunt.
Hic plenior prodit ex cod. ms. Salisb., iis nimirum
suppletis quae ansulis inclusa vides.
</p><h4>EPISTOLA XCVII.
AD * * *
(Anno 799.)</h4>
<em>Exoptat ejus praesentiam, deplorat atrox factum Romae:</em>
hortatur ad opus praedicationis et exercitia
virtutum. Ob pallium adeptum gratulatur, hortando
ad ministerium bene explendum.<nobr><sub></sub></nobr> 
<p>Dilectissimo charitatis filio et venerandae sanctitatis
Patri, devotus in fide amicus salutem.
</p><p>Multa habuissem tecum valde necessaria conferre,
si tempus et locus, et faciei vestrae praesentia adesset;
sive de generali sanctitatis Ecclesiae statu, sive
de speciali rerum ad nos pertinentium vicissitudine.
Sed hoc erit, dum vult, qui omnia disponit quae sunt
in coelo et in terra; qui quandoque concedat nobis
mutua charitatis verba inter nos habere, et cordis
aestus verbis pacificis patescere. Sed, tu charissime,
et omnium sacerdotum Christi cordi nostro junctissime!
obsecro intercessiones facere pro nobis, quatenus
<nobr><sub></sub></nobr> divina clementia et vos proficere faciat in omni
bono, et nos regere dignetur ad salutis nostrae profectum.
Multae sunt hujus saeculi occupationes, et
diversae varietates, et eventus miserabiles, et Ecclesia
Christi multis modis impugnatur non solum a
paganis, sed etiam a falsis fratribus <strong>(II Cor. XI, 26,
et Gal. II, 4)</strong>. Et ubi fons aequitatis et justitiae ad
omnes per rivulos sanctitatis profluere debuit, ibi
maxime iniquitatis palustris profunditas exhalatur:
sicut forte a sanctissima sede auditurus eris, quid
ibi scelerum et
<br>@ <nobr><sub></sub></nobr> <em>Nimiae atrocitatis.</em> Quae nimirum in Leonem
pont. anno 799. VII Kal. Maii in Litania majore patrata
est, ut colligitur ex subsequentibus verbis: <em>Dum in
capite talia aguntur.</em> nimiae atrocitatis nuper gestum
esse refertur. Timendum est non solum hoc impiissimae
pravitatis scelus, sed etiam majoris mali prodigium.
Dum in capite talia aguntur, quid in corpore
fieri possit, formidandum est. Justitia laborat, et
<nobr><sub></sub></nobr> iniquitas abundat, et charitas frigescit <strong>(Matth. XXIV,
12; II Tim. II, 17)</strong>, et infidelitas serpit sicut venenum,
et sicut cancer membra Christi maculare non desistit.
Ideo dum tempus habeas, labora in verbo praedicationis,
in virtute charitatis, in exemplo sanctitatis, in
pietatis officio, in eleemosynarum largitione, in misericordiae
et pietatis constantia, quatenus ex hujus caliginis
miseria ad perpetuae beatitudinis lucem pervenire
merearis, et me tuae salutis unanimem filium,
fratrem, consocium, assiduis precibus vel admonitionibus
tecum trahere non desistas, ut pariter dicere
digni efficiamur, donante aeternae pietatis largitore:
<em>Introduxit nos rex in cellaria sua, exsultabimus
et laetabimur in te</em> <strong>(Cant. I, 3)</strong>.
</p><p>[
<br>@ <nobr><sub></sub></nobr> <em>Gavisus sum multum, etc.</em> Haec, quae ansulis inclusa
vides, in cod. Salisb. inter antecedentia et subsequentia
inserta sunt. Novam vero hic incipere epistolam
pronum est judicare. Priora enim verba
clausulam praeseferunt epistolarem; haec vero ejusmodi
sunt, a quibus epistola merito exordium sumit;
nimirum gratulatoria, ad Arnonem Salisburgensem
puto, ob novam dignitatem et pallii archiepiscopalis
decorem. Hinc librariorum errore factum
esse puto, quod in cod. S. Emmerami, quo usus est
<nobr><sub></sub></nobr> Mabillonius, adhortatio quae ab his verbis incipit:
<em>Excitati animi motus:</em> ad hanc novam epistolam
pertinens alteri assueretur; et quod eidem nova haec
epistola in cod. Salisb. absque nova inscriptione
connecteretur, quod nihil novi esse in re libraria
veterum periti noverunt. Nolui tamen hoc loco unam
epistolam ab altera, etsi meo judicio diversae, et diversis
annis scriptae sint, separare ob cod. Salisb.
fidem, cui, an meae conjecturae insistendum sit, eruditi
judicent. Si meae conjecturae aliquid tribuendum
censeatur, tunc epistolam hanc novam ad annum
798 quo vetera monumenta, pallium Arnoni concessum
esse, plane consentiunt, pertinere dicendum est;
si vero fides codicis praeferatur, et ambas partes
<nobr><sub></sub></nobr> unam duntaxat epistolam esse statuatur; inde tamen
hoc contra cl. Hansizium certum esse debet, quod
et Arno ante annum 800 et ante mensem Aprilem anni
799 quo illa in Leonem papam atrocitas patrata
fuit, dignitatem archiepiscopalem publice assumpserit,
et Alcuinus ante illum annum 800, id est ante
medium anni 799 gratulatoriam miserit. Vid. Hansiz.
tom. II Germ. Sacr. p. 110. Gavisus sum multum, dum tuam beatitudinem
<nobr><sub></sub></nobr> superhumeralis sanctitatem portare audivi, et in
honoris ecclesiastici sublimissima stare stabilitate.
Et utinam hoc multis proficiat, et tibi maxime prosit;
ut Dei et Domini nostri Jesu Christi nomen clarificetur
in te: et memento ministrum te esse magis
quam dominum propter eum, qui ait; <em>Ego sum in
medio vestri, sicut qui ministrat</em> <strong>(Luc. XXII, 27)</strong>. Si
ille Deus et Dominus omnium, redemptor et salvator
humani generis non dedignatus est venire ministrare,
non ut ministraretur ei <strong>(Marc. X, 45)</strong>; quanto
magis et nos debemus modulum nostrae pensare paupertatis,
et omnibus ad nos pertinentibus salutis
ministrare officia, et charitatis servire devotione,
quia humilitatis passibus ad coelestis regni celsitudinem
pervenitur. Ideo Propheta divino instinctus
<nobr><sub></sub></nobr> amore ait: <em>Non veniat mihi pes superbiae</em> <strong>(Psalm.
XXXV, 12)</strong>: hoc est, ut nullum vestigium superbiae
remansisset in corde illius. Quanto magis nos de
stercore paupertatis ad sedem gloriae sublimati
<strong>(Psalm. CXII, 7)</strong>, dignitatem nostram humilitatis officio
sublevare debemus. Haec est quae ignobilem facit
nobilem, et quae terrenum animal ad coeleste elevat
tribunal. Cogita semper dum pallio sanctitatis vestieris,
et videas sanctae crucis signum sive ante,
sive retro in eo fixum, te sequi debere illum qui
crucem suam portavit, in qua redemptionis nostrae
trophaeum paravit. Dum videas, osculare illud et
venerare; sicut decet hujus signi sanctitatem, et te
sequi debere memento illum, qui ait: <em>Qui vult post
me venire, tollat crucem suam et sequatur me</em> (Matth.
<nobr><sub></sub></nobr> XVI, 24). Ideo Christus portavit primum, et post
illum inventus Simon, qui super se positam crucem
Christi portavit, sequens vestigia illius. Et hoc in
signum nostrae actionis gestum esse dignoscitur; Simon
enim obediens interpretatur. Omnis enim, qui
per obedientiam ad {122} triumphum gloriae [<em>Supple</em>
venire cupit, <em>vel simile</em>], Christi crucem portare cogitat.
Hoc enim humilitatis passibus et patientiae
gressibus, vel paratus pro veritate mori, vel scandala
fraternae perversitatis pati, vel affectu compassionis
fraternis incommodis condolere].
</p><p>Excitati animi motus in te tranquilla pace componantur,
ut nihil per iram fiat, sed omnia cum consilio:
tempus redimentes, donec transeat ira (Eccl.
<nobr><sub></sub></nobr> XXXII, 24), et tunc dicatur vel agatur, quidquid provida
consilii sapientia suggerat agendum esse. Clamores
pauperum cordis audiat affectus, et larga
manus miseriam illorum refoveat. Magnum est debitorem
<nobr><sub></sub></nobr> te habere Deum, quia beneficia pauperum
Christi retributio compensat, et quod miser non valet
remunerare, hoc omnium Dominus dignabitur
recompensare. Cogitatio assidua tibi sit in Scripturis
sanctis, et laetitia convivii laus redemptoris. Dum
corpus cibo pascitur, mens divina lectione foveatur;
ne anima esuriens inebriato corpore lugeat. Pascatur
quod aeternum est magis, quam quod periturum
erit. Mens coelestia rimetur, et futuram jugiter praevideat
mansionem, ut parvi temporis labore perpetua
mereatur requies. Plura tibi scripsissem, nisi
pauca scirem sufficere sapienti. Unum verbum in
corde sensati melius proficit, quam multa millia
contemptoris. Non cesses semen salutis seminare
in corda multorum, ut ex salute multorum multam
<nobr><sub></sub></nobr> apud Dei pietatem merearis habere remunerationem.
Vive feliciter florens et proficiens in charitate Christi
et praeceptis, quae a Deo data sunt ad aeternam beatitudinem
generis humani, meique memor, charissime
Pater frater, fili, valeas aeternis temporibus in
Christo.
<br>@ <nobr><sub></sub></nobr> Ed. Mab. 10 <strong>(Frob. 83)</strong> collata cum cod. ms. Salisb.
</p><h4>EPISTOLA XCVIII
AD ARNONEM.
(Anno 799.)</h4>
<em>A mundi periculis sibi cavere suadet, suum illi amorem
significat.</em>
<p>Evangelico Aquilae Albinus salutem.
</p><p>Plurimae sunt hujus saeculi tentationes, et multa
pericula saeculum amantibus. Ecce quomodo recesserunt
<nobr><sub></sub></nobr> subito
<br>@ <nobr><sub></sub></nobr> <em>Viri fortissimi.</em> Nimirum Henricus seu Ericus dux
Forojuliensis juxta Tarsaticam Liburniae civitatem
insidiis civium oppressus; et Geroldus Baioariae praefectus
commisso cum Avaribus bello Kal. Septembr.
occisus anno 799. Vid. Annal. Franc. ad hunc annum. viri fortissimi, qui terminos custodierunt,
etiam et dilataverunt, Christiani imperii.
Non solum hoc damnum plangimus, sed majoris periculi
signum timemus. Unde, charissime {123} Pater,
omni custodia serva te ipsum, et labora in domo
Dei, ut proficiat tibi labor tuus in salutem aeternam.
Nihil enim stabile in hoc mundo fieri poterit, nisi charitas
Christi et servitium illius. <em>Praeterit enim,</em> Apostolo
dicente, <em>figura hujus mundi</em> <strong>(I Cor. VII, 31)</strong>.
Illud solum remanet, quod pro Dei dilectione, et in
praeceptis illius peragimus. Erue te ipsum, quantum
valeas, de periculis hujus vitae. Sit guttur tuum tuba
super domum Dei. Spiritalis belli signifer esto, et dux
in acie Christi, ut amplificetur tibi regnum in terra
viventium, et non habeas spem in hac terra morientium:
<nobr><sub></sub></nobr> sed ubi vita est aeterna, illic fiat omnibus
horis intentio tua, spes et desiderium tuum. Dic
Deo Christo: <em>Anima mea desideravit te in nocte, et
spiritus meus in praecordiis vigilavit ad te</em> <strong>(Isai. XXVI, 9)</strong>.
<nobr><sub></sub></nobr> Qui castra Christi custodiunt, vigilare debent, et
non dormire. Quia vigilantibus et non desidia torpentibus
perpetui regni promittitur gloria.
</p><p>Saepius tibi scripsissem, si vel fama narrasset mihi,
ubi te chartula mea invenire valuisset. Tamen
scripta est in corde meo memoria nominis tui cum
stylo charitatis, non penna peritura, sed permanente
suavitate saepius ingeminans ex intimo cordis affectu:
Quando erit illa dies, ut liceat mihi [Aquilam] amplectari
meum, et dulcibus amplexibus colla constringere
Patris venerandi! Videsne qualis est charitas
vera, quae nulla longinquitate terrarum dividi poterit,
nulla oblivione deleri, sed magis magisque accrescit.
</p><p>Felix anima quae Deum diligit soluta ab hujus saeculi
nexibus, ut proficiat in veritatis soliditate, et
<nobr><sub></sub></nobr> perveniat ad divinae beatitudinis visionem, ubi est
tranquilla laetitia, et sine ulla perturbatione vita
perpetua. Ad quam felicitatem, Pater sancte, me
precibus tecum deducere satage, ut in Christo fruamur
dulcedine charitatis perpetuae. Saluta ex meo
nomine omnes sanctae Dei Ecclesiae filios, qui vobiscum
Deo deserviunt, et scribe nomen meum in
cordibus illorum piae petitionis affectu, quorum nomina
Deus Christus in coelesti libro scribere jubeat,
qui ait charissimis sui laboris sociis: <em>Gaudete, quia
nomina vestra scripta sunt in coelis</em> <strong>(Luc. X, 20)</strong>. Valete
omnes feliciter in Christi benedictione, dilectissimi
fratres.
</p><p>EPISTOLA XCIX
AD **
<br>@ <nobr><sub></sub></nobr> Froben. 172. Haec epistola initio prorsus aenigmatica
est, nec divinari potest quis <em>galli,</em> quis <em>passeris,</em>
quis <em>merulae, etc.,</em> nomine intelligatur. <em>Aquila abs dubio
est Arno archiepiscopus Salisburgensis, ad quem fortassis
haec epistola directa est;</em> <em>Leo vero pontifex Romanus,
qui anno 799 atrocibus Romanorum manibus
vix ereptus ad Carolum regem in Saxoniam profectus
est.</em> Eo quidem Arno quoque venit, et Leoni
pontifici sua officia impendit, eumque postea Romam,
mandato regis, deduxit. Quod vero Arno
eodem anno 799 dum atrox scelus in Leonem patratum
fuit, Romae adhuc commoratus et illum
in Saxoniam comitatus sit, quod hic Alcuinus insinuare
videtur, dum ait: <em>De Aquila, qui nuper Romanae
arcis deserens cacumina, etc.,</em> nemo alius scriptorum
<nobr><sub></sub></nobr> notavit. Anno namque 797 a Carolo rege legatus
Romam missus est, sed inde anno sequenti
illum rediisse cl. Hansizius, tom. II Germ. sacrae in
Arnone, n. 20 et 22, multis probat, et ex epistolis
superioribus colligi posse videtur. Fortassis idem
anno 799 dum odia in Leonem magis ferverent, illuc
pro dissidiis sopiendis iterato missus est. Sed
quis ex his aenigmatum tenebris lucem excutiat?.
(anno 799).
<em>Epistola initio aenigmatica.</em> Illius charitatem expetit.<nobr><sub></sub></nobr> 
</p><p>Prima littera primae et quinta decima sextae sacratus
in gradibus numerus perfecto in operibus
Dei salutem.
</p><p>Quare frater ille vacuis venit manibus? In lingua
portavit auribus Ave, in manibus coculos, nil attulit.
Tu vero qui sedes in bivio, quare nil certum
demandasti illi qui habitat in Maresa? Corvi
volitantes per cacumina tectorum clamant; et columba
in pavimentis nutrita Ecclesiae tacet, cui crederem,
si quid dixisset de Aquila, qui nuper Romanae
arcis deserens cacumina, ut biberet Saxonici ruris
fontes, et videret Leonem cunctis dominantem animantibus
<nobr><sub></sub></nobr> et feris; vel quid merula nostra volitans
inter illos gallo demandasset monastico, qui excitare
solet fratres ad vigilias matutinas; ut per eum solitarius
<nobr><sub></sub></nobr> passer sciret in tecto, quae esset convenientia
inter Leonem et Aquilam: et si juventus Aquilae
secundum prophetiam Psalmigraphi <strong>(Psalm. CII, 5)</strong>,
renovata esset in pristinam hilaritatem; et si nova
surgerent tecta in palustribus perfidiae lustris, et si
Leo ibices [<em>Ms.,</em> hibices] sequens Alpinos meditaret
transire colles. Passer aures habet apertas; sed ut
video, proverbialis in fabula lupus gallo tulit vocem,
ne forte cantante illo apostolica negatio renovaretur
in Urbe antiquae potestatis, et sit error novissimus
pejor priori.
</p><p>Quid peccavit charitas, quae valen (<em>sic</em>) vidit scriptum,
dum perdices per campos currentes ad habitationem
galli audio venisse. <em>Perfecta charitas foras
mittit timorem</em> <strong>(I Joan. IV, 18)</strong>, quae fulgentibus oculorum
<nobr><sub></sub></nobr> pupillis omnia perspicit, et claro pietatis intuitu
certam salubris consilii semper inveniet regulam.
Ut videtur gallus versus est in cuculum, qui aestivo
cancri sidere sole ascendente silere solet, dum nidifer
passer omni aequaliter sidere in tectis tinnit fuliginosis,
qui modo mense Septembrionidum revisere
volat amatum, ut pullos, avidis hiantes rostris pietatis
pascat granulis; optans ut quandoque super
ripas
<br>@ <nobr><sub></sub></nobr> <em>Piscosi fluminis.</em> Ligerim fluvium, Turones alluentem,
abs dubio notat; de quo in epistola 29
(nunc 34) ait: «Nescio de nostro itinere, quid erit
futurum . . . . . an Aligerensem fluvium revertere, et
ibi salmones natando colligere.» Et in epistola 87
(nunc 103) optat, ut «Aquila (Arno) volasset usque
ad piscationes Ligeri fluminis.» piscosi fluminis galli vocem valere [<em>Forte,
valide</em>] sonare audiat; et qui se pennis excitare solet
propriis ad matutinales melodias, passerem in
pullorum medio exhortari veniat.
</p><p>O quam dulcis charitatis vox! quam amabilia germanae
dilectionis hortamenta in auribus cordis sonare
solent! Noli manus claudere seminibus plenas,
<nobr><sub></sub></nobr> quia <em>qui frumentum abscondit, maledictus erit;</em> et
qui multiplicat, benedictionem recipiet <strong>(Prov. XI, 26)</strong>.
Quale erit judicium, qui petenti negat, quod nolenti
ingerere debuit? Quomodo crescit qui non seminatur?
Quae merces speranda est fructum non facienti?
Vel quomodo fructus crescit, si semina non sparguntur?
Beati qui seminant super omnes aquas,
immittentes pedem bovis ecclesiastici ordinis et
asini plebialis curiae; et si mane primae aetatis non
fecisti, vel modo vespere ultimae canitiei facias. Melius
est dispensatorem esse panis perpetui, quam
rusticae negotiationis divisorem, quia <em>quae seminat
homo, haec et metet</em> <strong>(Gal. VI, 8)</strong>.
</p><p>Ecce quo me perduxit charitas! mei oblitus, pelles
<nobr><sub></sub></nobr> caprarum ad sacrarium deferens Christi. Nam
cor tuum Christi cognoscitur thesaurus [<em>Ms.,</em> thesaurum],
unde <em>flumina aquae vivae fluere solent</em>
<nobr><sub></sub></nobr> <strong>(Joan. VII, 38)</strong>. Si modum excessi, ignoscat qui
[<em>Forte leg.</em> quia charitas] modum non habet, qui
omnia sustinet. Trahe me post te precibus, ut curramus
simul ad bravium supernae vocationis: virtus
defecit, nisi fraterna consolatio sublevet lassum, et
erigat jacentem. Quid est quod charitas non possit,
dum in eo est qui omnia potest? Noli negligere fraternam
salutem. Christus seipsum pro peccatoribus
tradidit; quid tu verba subtrahis exhortationis,
cui ille sanguinem suum non negavit? Nunquid aliquem
peregrinum aestimare debes, dum omnes in
Christo sunt cives? Charitas personas non miratur;
saccos pertusos non habet, nec congregat densum
lutum super se; sed est modesta, benigna, misericors
et clemens; in qua te custodiat, qui te in ovile
<nobr><sub></sub></nobr> congregavit illius, transferens de fluctibus feri maris,
ut esses aries, cui nulla iniquitatis potestas resistere
valuisset. Adjuva precantem, ut vincat in eo,
qui vicit in te hujus saeculi vanitates; qui voce consolatoria
suis dixit discipulis: <em>Haec locutus sum vobis,
ut in me pacem habeatis;</em> in mundo pressuram
habebitis, sed confidite, quia ego vici mundum <strong>(Joan.
XVI, 33)</strong>. Christus Dei Filius te victorem faciat et
exaudiat in omni prece, charissime frater.
<br>@ <nobr><sub></sub></nobr> Edit. Quercet. 14, Canis. 5 <strong>(Froben. 84)</strong> collata
cum cod. Reg. Vat.
</p><h4>EPISTOLA C.
AD DOMNUM REGEM.
(Anno 800.)</h4>
<em>Carolo iteratis litteris respondet.</em> Laudat religionis zelum,
pietatem, regalem potentiam; memoriam facit
de quibusdam chartis computi.
<p><nobr><sub></sub></nobr> Benedicto atque omni sapientiae decore praefulgido
David regi, Flaccus Albinus in Christo salutem.
</p><p>Licet proxime ad clementiam vestram gemina
scripta direxerim, quorum unum debitum salutationis
inpleret [officium], aliud cujusdam responsionis
jura teneret: tamen occasione vestrae beatitudinis
litterarum accepta, respondere utrumque [<em>Al.,</em> utrisque;
<em>forte utcunque</em>] convenit, quas lumine et scientiae
et veritatis indagatione plenas veneranter accepi;
et magno gratiarum actionis studio Deum benedixi,
qui virtute fidei et rationis experientia vestrae pietatis
pectus abundanter implet. Ita ut in eo praerogativa
sacerdotalis doctrinae, voluntatis pietas, et regalis
potentia splendescere comprobetur maxime: quia fides
catholica, quae ubique debet esse una et in nullo
<nobr><sub></sub></nobr> dissimilis, per vestram sanctissimam sollicitudinem,
<br>@ <nobr><sub></sub></nobr> <em>Sopitis schismatum erroribus.</em> Haec intelligo de
sopita haeresi Feliciana per concilium Aquisgranense
circa finem anni 799. sopitis schismatum erroribus, praedicari et pollere
dignoscitur. Et quantum regni potentia praelatus,
tantum sapientiae decore et sanctae religionis fervore
omnibus praecellis. Felix populus qui tali principe
gaudet: {124} in cujus prosperitate salus cunctorum
consistit; in cujus hilaritate omnium animus gaudebit,
ut dictum est: <em>In hilaritate regis vita</em> <strong>(Prov. XVI, 15)</strong>.
<nobr><sub></sub></nobr> Cujus solium dissipat iniquitatem; cujus vultus reverentiam
conservat usque ad aequitatem. Nam quod
olim apostolici Patres suis scriptis in confirmationem
fidei catholicae diversis mundi partibus peregerunt,
hoc vestra sanctissima sollicitudo implere non cessat.
</p><p>Hoc mirabile et speciale in te pietatis Dei donum
praedicamus, quod tanta devotione Ecclesias Christi
a perfidorum doctrinis intrinsecus purgare tuerique
niteris, quanta forinsecus a vastatione paganorum
defendere vel propagare conaris. His duobus gladiis
[vestram] venerandam excellentiam dextra laevaque
divina armavit potestas, in quibus victor laudabilis et
triumphator gloriosus existis. Unde et ad interioris
pugnae genus meae parvitatis devotionem provocare
voluistis: cujus certaminis sudori libenter succubui,
<nobr><sub></sub></nobr> ut
<br>@ <nobr><sub></sub></nobr> <em>In libello.</em> Libris nempe adversus Felicem, quos
regis examini et approbationi submisit finito illo
concilio Aquisgranensi. Vid. epistolam iis libris praefixam
<nobr><sub></sub></nobr> et nostram Dissert. de Haeresi Adoptianorum. in libello, quem vestrae nuper direxeram pietati,
agnosci poterit: licet necdum vestrae auctoritatis sigillo
eumdem libelli tenorem confirmatum cognoverim.
Et hoc, reor, vel tarditate portitoris, vel angustia
temporis gestum esse. Nullatenus solita bonitatis
vestrae consuetudo in pluribus hoc agere litterulis
recusat, quod in rarioribus saepius fecisse compertum
est.
</p><p>Chartulas vero calculationis cursus lunaris, vel bissextilis
praeparationis, quas nostrae devotioni tradidistis
explorandas, invenimus erga mensurationes diligentissime
exquisitas, acutissime inventas, nobilissime
prolatas. Et quod mea olim devotio de bissexto
paucis inchoavit ratiunculis, vestra sagacissima indagatio
copiose complevit. Quamvis considerandum sit
<nobr><sub></sub></nobr> cur in quibusdam mensibus, ad eosdem dies in anno
secundo, tertio vel quarto computus cursus solaris
non pervenisset. Item facilior et expeditior lunaris
cursus supputatio posse inveniri videtur. Licet haec
optima et acutissima usque ad unum scrupulum vel
silicum [<em>Al.</em> siliculum] distincte et caute currere intelligatur.
Direxi excellentiae vestrae stamen quarumdam
supputationum
<br>@ <nobr><sub></sub></nobr> <em>De solis lunaeque per signiferum cursu.</em> Quod
Alcuinus de solis per signiferum cursu scripsit, illud
fortassis est, quod babetur supra in epist. 83. Chartam
vero illam in qua supputationes de lunae cursu
per singula signa continentur, ad epistolam 85 pertinere
ex utriusque comparatione liquet. Eamdem
chartam inter Opuscula Philosophica T. II reperies. de solis lunaeque per signiferum
cursu: cui si vestri acutissimi sensus subtegmen
addere placuerit, forte pueris palatinis contra
frigus imperitiae aliquod vestimenti genus texi poterit;
sicut in prioris texturae me [<em>Al.,</em> meae] etiam ordinatione
optime fecisse protestaris. Meum est de
terrae gremio, vel glebis pulverulentis, auri effodere
atomos. Vestrum est regale diadema, gemmis sapientiae
<nobr><sub></sub></nobr> praefulgidum, venerando gestare in vertice:
quatenus laudabilis potentia vestra omnium floreat
genere virtutum, et multiplici meritorum laude ad
coelestis regni gloriam, Christo regente atque donante,
pervenire mereatur.
</p><p>Vivere me terris vix vix sinit improba febris, 
<br>Et me coeleste scandere vultis iter.<nobr><sub></sub></nobr> Per campos, colles, herbas et prata, virentes
<br>Quaerere suggessit dum mihi chara salus: Vestra repente poli jussit me sidera summi
<br>Infirmis pietas scandere jam pedibus. Signaque zodiaci distinguere partibus alti, 
<br>Et quis conveniat ordo, locus, numerus. Hippocratis campos nonne esset pollice pluris
<br>Cum pueris Flacco jam peragrare suis; Quam radio arati coeli describere signa, 
<br>Vel lunae et solis dinumerare dies? Sed tamen, ut cecinit praeclarus commate vates, 
<br>Omnia vincit amor; nos quoque vincat amor. Descripsi paucis partes et sidera coeli, 
<br>Te mandante, meo pectore magnus amor. Nunc videat pietas, si quid sit, vestra probandum, 
<br><nobr><sub></sub></nobr> Pumice radendum an, pagina quidquid habet. {125} Judice te nullum, si nunquam fallit imago, 
<br>Jam metuens, fugiam, David in orbe decus! Haec vestro fuerint forsan si digna favore; 
<br>Mox majora, reor, incipit ipse senex, Si Deus aeternus vitae superadderit annos
<br>Est bonitas cujus, quidquid habemus opus [<em>Al.,</em> opis]Chartula percurrens colles, camposque liquentes, 
<br>Disticon hoc cantet, semper in ore suo: Augeat, exaltet vestram benedictio vitam
<br>Aeterni regis, David amate Deo.
<br>@ <nobr><sub></sub></nobr> Edit. Quercet. 15, Canis. 6 <strong>(Froben. 85)</strong> collata
<nobr><sub></sub></nobr> nunc cum cod. Vaticano.
</p><h4>EPISTOLA CI.</h4>
AD DOMNUM REGEM [<em>Cod.</em> Vat., IMPERATOREM].
(Anno 800.)
<em>Gratias agit ob lectum et remissum libellum adversus
Felicem;</em> excusat nonnulla illius errata. De disp.
Felicis cum Saraceno; et cujusdam Judaei cum
Petro Magistro. Mittit quasdam species dictionum<nobr><sub></sub></nobr> 
<p>Domino piissimo et praestantissimo David regi,
Flaccus charitatis calamo vulneratus salutem.
</p><p>Gratias agimus venerandae pietati vestrae, quod
<br>@ <nobr><sub></sub></nobr> <em>Libellum .</em> . . vobis directum. Libros VII adversus
Felicem intelligit, quos in priori epistola querebatur
sigillo auctoritatis regiae nondum esse firmatos.
BASNAG. libellum, secundum vestrae jussionis praeceptum
vobis directum, auribus sapientiae vestrae recitari fecistis,
et quod notari jussistis errata illius, et remisistis
ad corrigendum. Quamvis a vobis melius emendari
potuisset, quia alterius judicium in quolibet
<nobr><sub></sub></nobr> opere plus saepissime valet, quam proprii auctoris:
minus tamen quiddam fecistis, quam plenum postulasset
charitatis officium, quod sensus non docte prolatos,
vel catholice exaratos similiter noluistis notare;
dum quaedam suspicio mihi, ut series sagacissimae
chartulae vestrae nobis innotuit, non omnia
probanda esse quae ibi lecta fuerunt, quia defensores
eidem operi vestrae excellentiae dirigere jussistis:
dum nullum magis idoneum meae parvitatis dicta habere
possunt defensorem, vel emendatorem quam
vosmetipsos. Nam auctoritas praecipientis, obedientis
industriam defendere debet.
</p><p>Quod vero in litteris vel distinctionibus non tam
scholastice currit quam ordo et regula artis grammaticae
postulat, hoc saepius velocitas animi efficere solet,
<nobr><sub></sub></nobr> dum legentis intentio oculorum praecurrere festinat
officium. Nec ego capitis dolore fatigatus examinare
possum, quae subito casu ex ore dictantis
evolant. Et qui sibi alterius negligentiam imputare
nolit, non imputet alteri.
</p><p>Disputationem itaque Felicis cum Saraceno, nec
vidi, nec apud nos inventa est. Imo nec audivi nomen
illius antea. Tamen, dum diligentius quaesivi, si
quis ex nostris famam illius audiret [<em>Al.</em> audisset],
dictum est mihi, quod apud
<br>@ <nobr><sub></sub></nobr> <em>Laidradum.</em> De eo nos alibi saepius. Laidradum episcopum
Lugdunensem inveniri potuisset. Quapropter sub festinatione
direxi missum nostrum ad praefatum episcopum,
si forte ibi invenire potuisset, ut quam cito
vestrae praesentiae dirigeretur. (<em>Hic finis epistolae in
edit.</em> Canisii.)
</p><p><nobr><sub></sub></nobr> {126} Dum
<br>@ <nobr><sub></sub></nobr> <em>Ego adolescens.</em> Ob hoc nomen consentire non
possum celebri Mabillonio, qui Annal. Ben. lib. XXV,
num. 22 et Act. SS. saec. IV in Elogio Hist. Alcuini
cap. 1, num. 26 judicat, disputationem illam contigisse
in itinere Romano, quod Alcuinus anno 781
susceperat ad impetrandum pro Eanbaldo Eboracensi
episcopo pallium. Vix enim credibile est Alcuinum
voluisse se adolescentem profiteri, dum jam vir esset
saltem 40 annorum. Suspicor Alcuinum diu antea
Romam profectum fuisse, tunc fortassis, quando
primo venit in notitiam Caroli regis. Nam, referente
anonymo Vitae Alcuini scriptore, Carolus, antequam
illum Roma cum pallio redeuntem Papiae exciperet,
<nobr><sub></sub></nobr> «noverat eum, quia olim a magistro suo ad ipsum
<nobr><sub></sub></nobr> directus fuerat.» Qua occasione, adolescens adhuc,
Romam quoque adire et Papiae commorari potuit. ego adolescens Romam perrexi, et
aliquantos dies in Papia regali civitate demorarer,
quidam Judaeus, Julius nomine, cum
<br>@ <nobr><sub></sub></nobr> <em>Cum Petro magistro.</em> Pisano scilicet, quem senem
Carolus Magnus in discenda grammatica audivit,
teste Eginhardo in Vita Caroli Magni apud Bouquet
Script. Rer. Gall. tom. V, pag. 99, num. 25. Petro magistro
habuit disputationem. Et scriptam esse eamdem
controversiam in eadem civitate audivi. Idem Petrus
fuit qui in palatio vestro grammaticam docens claruit.
Forsan
<br>@ <nobr><sub></sub></nobr> <em>Omerus vester.</em> Hic est Angilbertus, de quo
alibi. Omerus vester aliquid exinde audivit
a magistro praedicto.
</p><p>Misi excellentiae vestrae quasdam
<br>@ <nobr><sub></sub></nobr> <em>Species dictionum.</em> Haec intelligo de Opusculo orthographico,
quod ex cod. Salisb. exhibemus tomo
altero Operum. species dictionum,
exemplis vel versibus
<br>@ <nobr><sub></sub></nobr> <em>Venerandi Patris.</em> Ven. Bedae abs dubio. Vide
monitum praevium ad idem Opusculum orthographicum. venerandi Patris confirmatas,
et aliquas
<br>@ <nobr><sub></sub></nobr> <em>Figuras arithmeticae subtilitatis.</em> Haec intelligenda
fortassis <em>De Arithmeticis subtilitatibus ad acuendos
juvenes;</em> quem libellum e cod. Augiensi descriptum
altero quoque tomo proferemus. figuras arithmeticae subtilitatis,
laetitiae causa, in chartula quam nobis vacuam
direxistis; ut vestita reveniret, quae nuda nostro se
offerebat aspectui. Dignum aestimans ut nostris honoraretur
<nobr><sub></sub></nobr> litteris, quae vestro sigillo ad nos nobilitata
pervenit. Et si minus quid exemplorum debeant [<em>Cod.</em>
Vat., habeant] praedictae species, 
<br>@ <nobr><sub></sub></nobr> {127} <em>Beseleel.</em> Hoc nomen adscititium est a Beseleele
architectonicae peritissimo, quem Moyses
construendo tabernaculo foederis praefecit <strong>(Exod.
XXXI, 36, 37, etc.)</strong>. Hic vero indigitari videtur Eginhardus
Caroli Magni notarius et Vitae illius scriptor,
qui rei aedilitiae in regio palatio praefectus fuit, et
propterea a Walafrido Strabone etiam nomen Beseleelis
tulit in carmine, quod de eodem Einharto seu
Eginhardo scripsit, ibi:

</p><p>Nec minor est magni reverentia Patris habenda
Beseleel fabre primum qui percipit omne
Artificum praecautus opus. Beseleel vester
imo et noster familiaris adjutor, de paternis versibus
apponere poterit: nec non et figurarum rationes in
libello arithmeticae disciplinae considerare valet.
<br>@ <nobr><sub></sub></nobr> <em>Punctorum distinctiones.</em> Alcuinum quidam auctorem
dicunt punctorum, comatum aliarumque notarum
pro distinguendis in scribendo sententiis. Ex
hoc loco patet eum illas notas diu neglectas revocare
tentasse, et propterea sibi <em>cum Turonica rusticitate
quotidie pugnandum fuisse.</em> Punctorum vero distinctiones vel subdistinctiones,
licet ornatum faciant pulcherrimum in sententiis,
tamen usus illorum propter rusticitatem pene recessit
a scriptoribus. Sed sicut totius sapientiae decus et
salutaris [<em>Cod.</em> Vat., saecularis] eruditionis ornatus
per vestrae nobilitatis industriam renovari incipit,
ita et horum usus in manibus scribentium redintegrandus
esse optime videtur. Ego itaque, licet parum
proficiens, cum Turonica quotidie pugno rusticitate.
<nobr><sub></sub></nobr> Vestra vero auctoritas palatinos erudiat
pueros, ut elegantissime proferant quidquid vestri
sensus lucidissima dictaverit eloquentia: ut ubique
regalis [<em>Edit.,</em> regulis] nominis charta decurrens,
regalis sapientiae nobilitatem ostendat.
</p><p>Floreat aeternis tecum sapientia donis, 
<br>Ut tibi permaneat laus, honor, imperium. Quot habeas apices, sanctas, mea charta, salutes
<br>Dicito tot dulci David amore meo.
<br>@ <nobr><sub></sub></nobr> Edit. Quercet. 66, collata cum duobus codd.
mss. Salisb. <strong>(Froben. epist. 102)</strong>.
</p><h4>EPISTOLA CII.
AD ARNONEM.
(Anno 800.)</h4>
<em>Saeculum contemnendum;</em> ad aeterna tendendum docet.
Venisse se ad mansiones S. Amandi, ait, Arnonem
invisurus; quem tamen dolet ibi non reperisse.<nobr><sub></sub></nobr> 
<p>Charissimo germano meo Aquilae antistiti Albinus
salutem.
</p><p>Si mihi gerulus gratus occurrisset, saepius tuae
scripsissem dilectioni, ut litteris implerem quod
verbis non potui, et charitatis dulcedinem, lingua
tacente, apices monstrarent. Hoc dedit Deus absentibus
in solatium, ut per chartas loqui potuissent, et
necessaria proferre in cor alterius: dum animus
gravi carcere corporis circumseptus, suae naturae
velocitatem explicare non valet; indices tamen litteras
fraternus amor sibi mutuo dirigeret. Quid de
gloria sanctorum dicendum putas? ubi nulla tarditas
sarcinae corporalis piae voluntati obsistit, quin, quod
<nobr><sub></sub></nobr> placeat, impleat. Quid est saeculum, nisi miseria, et
velut umbra fugax, et seducens delectatio? Festinemus
tota mentis intentione ad illam requiem, quam
nullus dolor perturbat. Ascendamus per gradus charitatis
ad illam civitatem, in qua Deus solus rex regnat
in aeternum. In qua tota beatitudo sine ulla miseria
viget et valet. Ut ad illam pervenire mereamur,
eodem auxiliante rege, nos invicem exhortemur, et
velocior charitatis cursu tardiorem admonitionis
sedulitate trahat. Tu meam fraterna diligentia socordiam
castiga; vel tuae sanctitatis precibus jacentem
releva, ut fraternae dexterae ducatu non lassescat in
via veritatis, qui hucusque in saeculi se revolvebat
coeno.
<br>@ <nobr><sub></sub></nobr> <em>Veniens veniebam.</em> Hansizius censet Arnonem,
anno 799 e Pannonia reversum, consilium coepisse
ad monasterium Elnonense S. Amandi invisendi, idque
antea per litteras Alcuino significasse, quod colligi
posse putat vir clarissimus ex epistola sequenti.
Alcuinus itaque, ait, se interea ad monasterium illud
contulit; et quod ibi Arnonem nondum repererat,
eumdem per hanc epistolam rursus compellavit.
Ego vero utramque epistolam ad annum 800 pertinere,
et hanc, antequam Arno Salisburgo discesserat;
sequentem vero, dum is jam in monasterio
Elnonensi advenerat, datam esse censeo. Vide notas
epistolae sequentis. Veniens veniebam ad sancti Amandi protectoris
<nobr><sub></sub></nobr> nostri dulcissimas mansiones, quaerens amatorem
meum, ut ejus dulcissimo alloquio refrigerarem animam
meam. Sed quia necdum de nido Juvavensi
[<em>Cod.</em> Sal., Juuovense] avis optata evolavit, misi
hanc invitatoriam illi chartulam, ut nostram agnosceret
prosperitatem, vel suam nobis praesentiam demonstraret
[<em>Edit.,</em> designaret]. Fidelis amicus diu
quaeritur, vix invenitur, difficile servatur; cujus dulcedo
omnes saeculi superat jucunditates. Quid divitiae
sine amicis? Avarus aurum quaerit: Et quid in auro,
nisi species vana? Nonne unus panis esurienti melior
est, quam mons aureus? Aurum prodesse potest danti,
non possidenti. Ideo demus divitias in praesenti,
ut in futuro possideamus illas. Nam pauperis manus
gazophylacium est Christi. Nullus melior custos
<nobr><sub></sub></nobr> divitiarum est quam Christus. Proficientem te,
charissime frater, divina auxilietur gratia in aeternum.
</p><p>{128}
<br>@ <nobr><sub></sub></nobr> Edit. Mabill. 3. Pez. 3. <strong>(Froben. 87)</strong>. Emendatior
nunc prodit ex codd. mss. Salisb.
</p><h4>EPISTOLA CIII.
AD ARNONEM.
(Anno 800.)</h4>
<em>Ex litteris ab Arnone acceptis illius reditum;</em> nihil vero
de novi populi Christianitate, nihil de ipsius commoratione,
nihil de spe mutui colloquii, quod tamen
valde exoptat, percipit.
<p>Sanctissimo pontifici et dulcissimo filio Aquilae Albinus
salutem.
</p><p>Suavissimas dilectionis vestrae accepi litteras, et
laetus de agnitione prosperitatis et reversionis vestrae
legebam eas; exspectans quid illae mihi nuntiarent
<br>@ <nobr><sub></sub></nobr> <em>De novelli populi Christianitate.</em> De Hunnorum
populo ista accipio, qui anno priori 799 <em>a fide quam</em>
<nobr><sub></sub></nobr> regi promiserat defecit, ut annalistae testantur. Arnonis
<nobr><sub></sub></nobr> intererat providere, ne simul fidem Deo promissam
desereret; quae res etiam Alcuinum sollicitum
habuit. de novelli populi Christianitate, et de rerum ibi gestarum
<nobr><sub></sub></nobr> profectu. Sed nihil de his inveni. Tamen, volente
Deo, visurus vos, vel necessitate coactus habes
[<em>Pez.,</em> habebis] dicere, quod chartula conticuit [<em>Pez.,</em>
continet]. Item quaerens in illis, quanto tempore beatitudini
tuae in his partibus esset manendum? Sed
neque hoc inveni. Ideo incertior de colloquio nostro
factus, quid demandarem? Tamen si usque ad Pascha
liceat tibi in monasterio (Elnonensi S. Amandi ut infra)
permanere, forsitan intra Quadragesimam visitemus
te in lectulo deliciarum [tuarum] sedentem.
Ego vero ignarus adhuc sum de itinere meo [<em>Pez.,</em> detinere
me] propter famam, quae volitat per ora multorum,
<br>@ <nobr><sub></sub></nobr> <em>Regem orationis gratia S.</em> Martini visitare patrocinia.
Illuc rex etiam venit anno 800 post Pascha.
Inde praesentem epistolam ad hunc annum spectare
conjicio. regem orationis gratia sancti Martini visitare
patrocinia, et mihi necessitas incumbit, illum
spectare [<em>F.,</em> exspectare?], hospitiumque praeparare
<nobr><sub></sub></nobr> domino meo dilectissimo. Et utinam volasset Aquila
inter caeteros sanctarum volucrum coetus [usque] ad
piscationes Ligeri fluminis!
</p><p>Mandavit mihi quoque domnus rex venire ad Gyslae,
sanctissimae sororis suae coenobium [<em>Cod.</em> Sal., Gysla
. . . . . sorori . . . . ad coenobium]
<br>@ <nobr><sub></sub></nobr> <em>Gale.</em> Gallice <em>Chelle</em> ad amnem <em>Marne quatuor
milliaribus distans Parisiis.</em> Vid. epist. ad Gyslam sororem
Caroli Magni. Gale [<em>Cod.</em> Sal., Cale]
obviam Angilberto; sed ignoro adhuc quando [<em>Pez.,</em>
quomodo] hoc fieri debeat. Si ante regis [adventum
hoc erit] condictum, tunc venies nobis obviam ad
<br>@ <nobr><sub></sub></nobr> <em>Ad Coisacam S.</em> Stephani cellam. Gallice <em>Choisy.</em>
Vid. epist. 52 (nunc 65), ad Arnonem. Coisacam sancti Stephani cellam et [<em>Pez.,</em> vel] ad
[
<br>@ <nobr><sub></sub></nobr> {129} <em>Noviantum Curtulum.</em> In cod. Benedictoburano
vox <em>Noviantum deest,</em> quam Hansizius ex conjectura
supplere volens substituit <em>Baralla.</em> Sed. cod. ms.
Salisb. conjecturam evertit. Est vero <em>Noviantum, seu
ut in charta Caroli Magni,</em> pro monasterio Turonensi
anno 770 data, nominatur <em>Novientus villa prope Parisios</em>
ad amnem <em>Marne.</em> Vid. Martene Collect, ampliss.
<nobr><sub></sub></nobr> tom. I, col. 33; Martinière, <em>Grand Dictionnaire
géographique.</em> Noviantum Curtulum] nostrum. Sed festina rescribere
mihi, quantum fieri potest [<em>Cod.</em> Sal., posses],
tempus mansionis tuae apud sanctum Amandum, et
quid
<br>@ <nobr><sub></sub></nobr> <em>Leidrado.</em> Qui anno priori ex Hispaniae partibus
Felicem Aquisgranum deduxerat, paulo post iterum
illuc abiturus; sanitatis tamen curandae causa nunc
Turonis morabatur cum eodem Felice nuper converso.
Vid. epist. 92 [nunc 108]. Leidrado [<em>Cod.</em> Sal., Laidrado] demandare
velis. Vix vivit, si facies nostras non videbit pariter.
<nobr><sub></sub></nobr> Fuit enim toto anno infirmus valde, et dissoluta
anima sua [<em>Cod.</em> Sal., animae suae] consiliare nobiscum
cupit. Multa bona, gloria Deo! habet in illis
partibus facta. Dubitat vero an melius sit laborare in
praedicationis ministerio, vel quietam ducere vitam?
Sed certius ab illo ipso, permittente Deo, haec audituri
erimus. Mandavi per litteras etiam, et saepius
viva voce, fratribus
<br>@ <nobr><sub></sub></nobr> <em>Fratribus S.</em> Servazii. Monasterium hoc situm
est Trajecti ad Mosam (<em>Maestricht</em>) olim monachorum,
nunc canonicorum. MABILL. sancti Servazii [<em>Cod.</em> Sal.,
Servasii] tuae servire auctoritati, sicut et mihi.
</p><p>Plura tibi scriberem de sancta praedicationis instantia,
et de honestate morum inter paganos; quia
conversationis dignitas solet eos erudire in praedicatoribus
[<em>Al.,</em> praedicationibus], sicut verborum veritas.
<nobr><sub></sub></nobr> Sed quia spero cito vos, miserante Deo, videre,
melius haec colloquendo putavi conferre, quam scribendo
innotescere. Nec majorem ardorem habet animus
vester, quam meus colloquii nostri. Ideo rogemus
Dei clementiam, ut concedat nobis in sua misericordia,
et in nostra prosperitate videre nos cito
facie ad faciem. Gratia Domini nostri Jesu Christi te
in omni bonitate proficere faciat, fili charissime (<em>Cod.</em>
Mab., reverentissime pater)! [Amen.]
<br>@ <nobr><sub></sub></nobr> {130} Edit. Mabill. 17 (Froben epist. 88). Quae in
edit. Mabill. praetermissa sunt, hic supplemus ex codd.
mss. Salisb. et S. Emmerami. Ad quem annum referenda
sit haec epistola, incertum; saepius enim
Alcuinus spem ac desiderium habuit Arnonis fruendi
praesentia. Ego illam praecedenti subjunxi, cui etiam
congruit. Desiderio tamen illius ab Arnone, antequam
e Gallia abiret, satisfactum fuisse, ex sequenti epistola
colligi posse videtur.
</p><h4>EPISTOLA CIV.
AD ARNONEM.
(Anno incerto.)</h4>
<em>Dolet ob frustra exspectatam Arnonis praesentiam;</em>
dolorem vero mitigat suspiriis ad patriam coelestem.
Munera ad se missa laeto animo accipit.<nobr><sub></sub></nobr> 
<p>Dulcissimae dilectionis Patri [Aquilae antistiti]
transmarinus Cygnus in sanctae charitatis pennis
perpetuam salutem
</p><p>Spectavi [<em>Leg.</em> exspectavi], speravi, optabam: et
ecce! quem spectavi, non venit: et quem speravi,
non consideravi: quem optabam, non accipiebam.
Frustrata est exspectatio, evacuata est spes. Et utinam
pro spe esset praesentia! nunc esset plenum
gaudium. Sed, proh dolor! pro exspectata laetitia,
tristitia inopinata subrepsit. Infelicitas mea vobis
[<em>Cod.</em> Sal., nobis] viam obstruxit veniendi, et mihi
hilaritatem abstulit gaudendi. Quid facies modo
mens charitate vulnerata? estne aliquod solatium
quod tantum vulnus vel aliquod refocillare valeat?
<nobr><sub></sub></nobr> An spem quasi falsum omnino a te repellis consolatorem?
An inter tenebras tuae miseriae, quasi
scintillam cujusdam ardentis flammae, iterum tibi
illam assumis? Ecce! flamma charitatis totum inardescit
pectus, cui si spes collega accessit, feliciter
ardet, si veraciter illi evenit quod optat. Bona est
enim spes in absentia, sed melius est amor in praesentia.
Nam spes nostra quasi anchora ad coelestis
nos trahit patriae soliditatem <strong>(Hebr. VI, 18, 19)</strong>: sed
tunc erit perfecta felicitas, cum plena erit visio amoris,
et videbitur Deus in gloria sua, qui nunc amatur
in pectore nostro <strong>(I Cor. XIII, 12)</strong>. Sed hujus exilii
peregrinatio patienter feratur, donec optata beatissimae
<nobr><sub></sub></nobr> patriae veniat praesentia. Patientia nobis necessaria
est <strong>(Hebr. X, 36)</strong>, sive in exspectatione speratae
beatitudinis, sive in absentia amicorum charissimorum.
Habeamus semper hodie in charitate; in
spe vero crastinum desiderium, ut veniat quod hodie
amatur.
</p><p>Ecce! mens variis fluctuat cogitationibus, te
consiliatorem quasi portum firmae stabilitatis sperans
venire: sed ut video longius a quiete optata
fluctibus rapitur, in salo agitatur, ad quem portum
perveniet ignorans. Assiduis tamen sanctitatis vestrae
precibus dubitantem in cogitationum disceptationibus
amicum, ad firmum, divina concedente
gratia, salutis consilium deducere dignemini. Praesto
est ubique pius sanctarum exauditor orationum, qui
<nobr><sub></sub></nobr> et fraternae dilectionis preces exaudire, et in se sperantes
spiritu consolationis sancto adjuvare solet
<strong>(Psal. XVII, 31)</strong>. Ad illius dulcissimam clementiam
erigamus spem nostram, simulque de ejus opitulatione
indubitantes, qui illuminat omnem hominem
venientem in hunc mundum <strong>(Joan. I, 9)</strong>. Illum tota
cordis intentione, tota animi affectione incessanter
deprecemur, ut illuminet nobis oculos interiores,
ne unquam in morte ignorantiae obdormiamus <strong>(Psal.
XII, 4)</strong>.
</p><p>[Munera dilectionis vestrae tam laeto accepi animo,
quam plena vos charitate dirigere cognovi. Sed quam
laete ex muneribus mens hilarescit, tam tristis ex
absentia vestrae beatitudinis ingemiscit. Sed quid ad
haec? Vivat charitas in Christo! sit praesens in spiritu,
<nobr><sub></sub></nobr> qui absens est in facie! donec, Deo donante,
beata veniat praesentia, quae nunquam finiri valeat.
Dominus Deus in sua misericordia in sua